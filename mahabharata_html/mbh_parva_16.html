
<!DOCTYPE html>
<html>
<body>
<h1> Parva: 16</h1><br>1: नारायणं नमस्कृत्य नरं चैव नरोत्तमम्। देवी सरस्वतीं व्यासं ततो जयमुदीरेयत्। । वैशम्पायन उवाच षट्त्रिंशे त्वथ सम्प्राप्ते वर्षे कौरवनन्दनः। ददर्श विपरीतानि निमित्तानि युधिष्ठिरः॥<br><br>2: ववुर्ताताश्च निर्घाता रूक्षाः शर्करवर्षिणः। अपसव्यानि शकुना मण्डलानि प्रचक्रिरे॥<br><br>3: प्रत्यगूहुर्महानद्यो दिशो नीहारसंवृताः। उल्काश्चाङ्गारवर्षिण्यः प्रापतन् गगनाद् भुवि॥<br><br>4: आदित्यो रजसा राजन् समवच्छन्नमण्डलः। विरश्मिरुदये नित्यं कबन्धैः समदृश्यत॥<br><br>5: परिवेषाश्च दृश्यन्ते दारुणाश्चन्द्रसूर्ययोः। त्रिवर्णिः श्यामरुक्षान्तास्तथा भस्मारुणप्रभाः॥<br><br>6: एते चान्ये च बहव उत्पाता भयशंसिनः। दृश्यन्ते बहवो राजन् हृदयोद्वेगकारकाः॥<br><br>7: कस्यचित् त्वथ कालस्य कुरुराजो युधिष्ठिरः। शुश्राव वृष्णिचक्रस्य मौसले कदनं कृतम्॥<br><br>8: विमुक्तं वासुदेवं च श्रुत्वा रामं च पाण्डवः। समानीयाब्रवीद् भ्रातृन् किं करिष्याम इत्युत॥<br><br>9: परस्परं समासाद्य ब्रह्मदण्डबलात् कृतान्। वृष्णीन् विनष्टांस्ते श्रुत्वा व्यथिताः पाण्डवाभवन्॥<br><br>10: निधनं वासुदेस्य समुद्रस्येव शोषणम्। वीरा न श्रद्दधुस्तस्य विनाशं शार्ङ्गधन्वनः॥<br><br>11: मौसलं ते समाश्रित्य दुःखशोकसमन्विताः। विषण्णा हतसंकल्पाः पाण्डवाः समुपाविशन्॥<br><br>12: जनमेजय उवाच कथं विनष्टा भगवन्नन्धका वृष्णिभिः सह। पश्यतो वासुदेवस्य भोजाश्चैव महारथाः॥<br><br>13: वैशम्पायन उवाच घट्त्रिंशेऽथ ततो वर्षे वृष्णीनामनयो महान्। अन्योन्यं मुसलैस्ते तु निजघ्नुः कालचोदिताः॥<br><br>14: जनमेजय उवाच केनानुशप्तास्ते वीराः क्षयं वृष्ण्यन्धका गताः। भोजाश्च द्विजवर्य त्वं विस्तरेण वदस्व मे॥<br><br>15: वैशम्पायन उवाच विश्वामित्रं च कण्वं च नारदं च तपोधनम्। सारणप्रमुखा वीरा ददृशुभरकां गतान्॥<br><br>16: ते तान् साम्बं पुरस्कृत्य भूषयित्वा स्त्रियं यथा। अब्रुवन्नुपसंगम्य दैवदण्डनिपीडिताः॥<br><br>17: इयं स्त्री पुत्रकामस्य बभ्रोरमिततेजसः। ऋषयः साधु जानीत किमियं जनयिष्यति॥<br><br>18: इत्युक्तास्ते तदा राजन् विप्रलम्भप्रधर्षिताः। प्रत्यब्रुवंस्तान् मुनयो यत् तच्छृणु नराधिप॥<br><br>19: वृष्ण्यन्धकविनाशाय मुसलं घोरमायसम्। वासुदेवस्य दायादः साम्बोऽयं जनयिष्यति॥<br><br>20: येन यूयं सुदुर्वृत्ता नृशंसा जातमन्यवः। उच्छेत्तारः कुलं वृत्स्नमृते रामजनार्दनौ॥<br><br>21: समुद्रं यास्यति श्रीमांस्त्यक्त्वा देहं हलायुधः। जरा कृष्णं महात्मानं शयानं भुवि भेत्स्यति॥<br><br>22: इत्यब्रुवन्त ते राजन् प्रलब्धास्तैर्दुरात्मभिः। मुनयः क्रोधरक्ताक्षाः समीक्ष्याथ परस्परम्॥<br><br>23: तथोक्त्वा मुनयस्ते तु ततः केशवमभ्ययुः। अथाब्रवीत् तदा वृष्णीश्रुत्वैवं मधुसूदनः॥<br><br>24: अन्तज्ञो मतिमांस्तस्य भवितव्यं तथेति तान्। एवमुक्त्वा ह्रषीकशः प्रविवेश पुरं तदा॥<br><br>25: कृतान्तमन्यथा नैच्छत् कर्तुं स जगतः प्रभुः। श्वोभूतेऽथ ततः साम्बो मुसलं तदसूत वै॥<br><br>26: येन वृष्ण्यन्धककुले पुरुषा भस्मसात् कृताः। वृष्ण्यन्धकविनाशाय किंकरप्रतिमं महत्॥<br><br>27: असूत शापजं घोरं तच्च राज्ञे न्यवेदयन्। विषण्णरूपस्तद् राजा सूक्ष्मं चूर्णमकारयत्॥<br><br>28: तच्चूर्णं सागरे चापि प्राक्षिपन् पुरुषा नृप। अघोषयंश्च नगरे वचनादाहुकस्य ते॥<br><br>29: जनार्दनस्य रामस्य बभ्रोश्चैव महात्मनः। अद्यप्रभृति सर्वेषु वृष्ण्यन्धककुलेष्विह॥<br><br>30: सुरासवो न कर्तव्यः सर्वैर्नगरवासिभिः। यश्च नोऽविदितं कुर्यात् पेयं कश्चिन्नरः क्वचित्॥<br><br>31: जीवन् स शूलमारोहेत् स्वयं कृत्वा सबान्धवः। ततो राजभयात् सर्वे नियमं चक्रिरे तदा। नराः शासनमाज्ञाय रामस्याक्लिष्टकर्मणः॥<br><br>32: वैशम्पायन उवाच एवं प्रयतमानानां वृष्णीनामन्धकैः सह। कालो गृहाणि सर्वेषां परिचक्राम नित्यशः॥<br><br>33: करालो विकटो मुण्डः पुरुषः कृष्णपिङ्गलः। गृहाण्यावेक्ष्य वृष्णीनां नादृश्यत क्वचित् क्वचित्। २। तमनन्त महेष्वासाः शरैः शतसहस्रशः। न चाशक्यत वेढुं स सर्वभूतात्ययस्तदा॥<br><br>34: उत्पेदिरे महावाता दारुणाश्च दिने दिने। वृष्ण्यन्धकविनाशाय बहवो लोमहर्षणाः॥<br><br>35: विवृद्धमूषिका रथ्या विभिन्नमणिकास्तथा। केशा नखाश्च सुप्तानामद्यन्ते मूषिकैर्निशि॥<br><br>36: चीचीकूचीति वाशन्ति सारिका वृष्णिवेश्मसु। नोपशाम्यति शब्दश्च स दिवारानमेव हि॥<br><br>37: अन्वकुर्वन्नुलूकानां सारसा विरुतं तथा। अजाः शिवानां विरुतमन्वकुर्वत भारत॥<br><br>38: पाण्डुरा रक्तपादाश्च विहगाः कालचोदिताः। वृष्ण्यन्धकानां गेहेषु कपोता व्यचरंस्तदा॥<br><br>39: व्यजायन्त खरा गोषु करभा श्वतरीषु च। शुनीष्वपि बिडालाश्च मूषिका नकुलीषु च॥<br><br>40: नापत्रपन्त पापानि कुर्वन्तो वृष्णयस्तदा। प्राद्विषन् ब्राह्मणांश्चापि पितृन् देवांस्तथैव च॥<br><br>41: गुरूंश्चाप्यवमन्यन्ते न तु रामजनार्दनौ। पल्य: पतीनुच्चरन्त पत्नीश्च पतयस्तथा॥<br><br>42: विभावसुः प्रज्वलितो वामं विपरिवर्तते। नीललोहितमञ्जिष्ठा विसृजन्नर्चिषः पृथक्॥<br><br>43: उदयास्तमने नित्यं पुर्यां तस्यां दिवाकरः। व्यदृश्यतासकृत् पुम्भिः कबन्धैः परिवारितः॥<br><br>44: महानसेषु सिद्धेषु संस्कृतेऽतीव भारत। आहार्यमाणे कृमयो व्यदृश्यन्त सहस्रशः॥<br><br>45: पुण्याहे वाच्यमाने तु जपत्सु च महात्मसु। अभिधावन्तः श्रूयन्ते न चादृश्यत कश्चन॥<br><br>46: परस्परं च नक्षत्रं हन्यमानं पुनः पुनः। ग्रहैरपश्यन् सर्वे ते नात्मनस्तु कथंचन॥<br><br>47: नदन्तं पाञ्चजन्यं च वृष्ण्यन्धकनिवेशने। समन्तात् पर्यवाशन्त रासभा दारुणस्वराः॥<br><br>48: एवं पश्यन् हृषीकेशः सम्प्राप्तं कालपर्ययम्। त्रयोदश्याममावास्यां तान् दृष्ट्वा प्राब्रवीदिदम्॥<br><br>49: चतुर्दशी पञ्चदशी कृतेयं राहुणा पुनः। प्राप्ते वै भारते युद्धे प्राप्ता चाद्य क्षयाय नः॥<br><br>50: विमृशन्नेव कालं तं परिचिन्त्य जनार्दनः। मेने प्राप्तं स षट्त्रिंशं वर्षे वै केशिसूदनः॥<br><br>51: पुत्रशोकाभिसंतप्ता गान्धारी हतबान्धवा। यदनुव्याजहारार्ता तदिदं समुपागमत्॥<br><br>52: इदं च तदनुप्राप्तमब्रवीद् यद् युधिष्ठिरः। पुरा व्यूढेष्वनीकेषु दृष्ट्वोत्पातान् सुदारुणान्॥<br><br>53: इत्युक्त्वा वासुदेवस्तु चिकीर्षुः सत्यमेव तत्। आज्ञापयामास तदा तीर्थयात्रामरिंदमः॥<br><br>54: अघोषयन्त पुरुषास्तत्र केशवशासनात्। तीर्थयात्रा समुद्रे वः कार्येति पुरुषर्षभाः॥<br><br>55: वैशम्पायन उवाच काली स्त्री पाण्डुरैर्दन्तैः प्रविश्य हसती निशि। स्त्रियः स्वप्नेषु मुष्णन्ती द्वारकां परिधावति॥<br><br>56: अग्निहोत्रनिकेतेषु वास्तुमध्येषु वेश्मसु। वृष्ण्यन्धकानखादन्त स्वप्ने गृध्रा भयानकाः॥<br><br>57: अलंकाराच छत्रं च ध्वजाश्च कवचानि च। हियमाणान्यदृश्यन्त रक्षोभिः सुभयानकैः॥<br><br>58: तच्चाग्निदत्तं कृष्णस्य वज्रनाभमयोमयम्। दिवमाचक्रमे चक्रं वृष्णीनां पश्यतां तदा॥<br><br>59: युक्तं रथं दिव्यमादित्यवर्णं हया हरन् पश्यतो दारुकस्य। ते सागरस्योपरिष्टादवर्तन् मनोजवाश्चतुरो वाजिमुख्याः॥<br><br>60: तालः सुपर्णश्च महाध्वजौ तौ सुपूजितौ रामजनार्दनाभ्याम्। उच्चैर्जह्वरप्सरो दिवानिशं वाचश्चोचुर्गम्यतां तीर्थयात्रा॥<br><br>61: ततो जिगमिषन्तस्ते वृष्ण्यन्धकमहारथाः। सान्तःपुरास्तदा तीर्थयात्रामैच्छन् नरर्षभाः॥<br><br>62: ततो भोज्यं च भक्ष्यं च पेयं चान्धकवृष्णयः। बहु नानाविधं चक्रुर्मा मांसमनेकशः॥<br><br>63: ततः सैनिकवर्गाश्च निर्ययुर्नगराद् बहिः। यानैरश्वैर्गजैश्चैव श्रीमन्तस्तिग्मतेजसः॥<br><br>64: ततः प्रभासे न्यवसन् यथोद्दिष्टं यथागृहम्। प्रभूतभक्ष्यपेशस्ते सदारा यादवास्तदा॥<br><br>65: निविष्टांस्तान् निशम्याथ समुद्रान्ते स योगवित्। जगामामन्त्र्य तान् वीरानुद्धवोऽर्थविशारदः॥<br><br>66: तं प्रस्थितं महात्मानमभिवाद्य कृताञ्जलिम्। जानन् विनाशं वृष्णीनां नैच्छद् वारयितुं हरिः॥<br><br>67: ततः कालपरीतास्ते वृष्ण्यन्धकमहारथाः। अपश्यन्नुद्धवं यान्तं तेजसाऽऽवृत्य रोदसी॥<br><br>68: ब्राह्मणार्थेषु यत् सिद्धमन्नं तेषां महात्मनाम्। तद् वरनरेभ्यः प्रददुः सुरागन्धसमन्वितम्॥<br><br>69: ततस्तूर्यशताकीर्णं नदनर्तकसंकुलम्। अवर्तत महापानं प्रभासे तिग्मतेजसाम्॥<br><br>70: कृष्णस्य संनिधौ रामः सहित: कृतवर्मणा। अपिबद् युयुधानश्च गदो बभ्रुस्तथैव च॥<br><br>71: ततः परिषदो मध्ये युयुधानो मदोत्कटः। अब्रवीत् कृतवर्माणमवहास्यावमन्य च॥<br><br>72: कःक्षत्रियोऽहन्यमानः सुप्तान् हन्यान्मृतानिव। तन्न मृष्यन्ति हार्दिक्य यादवा यत् त्वया कृतम्॥<br><br>73: इत्युक्ते युयुधानेन पूजयामास तद्वचः। प्रद्युम्नो रथिनां श्रेष्ठो हार्दिक्यमवमन्य च॥<br><br>74: ततः परमसंक्रुद्धः कृतवर्मा तमब्रवीत्। निर्दिशन्निव सावज्ञं तदा सव्येन पाणिना॥<br><br>75: भूरिश्रवाश्छिन्नबाहुयुद्धे प्रायगतस्त्वया। वधेन सुनृशंसेन कथं वीरेण पातितः॥<br><br>76: हति तस्य वचः श्रुत्वा केशवः परवीरहा। तिर्यक्सरोषया दृष्ट्या वीक्षाचक्रे स मन्युमान्॥<br><br>77: मणिः स्यमन्तकश्चैव यः स सत्राजितोऽभवत्। तां कथां श्रावयामास सात्यकिर्मधुसूदनम्॥<br><br>78: तच्छुवा केशवस्याङ्कमगमद् रुदती तदा। सत्यभामा प्रकृपिता कोपयन्ती जनार्दनम्॥<br><br>79: तत उत्थाय सक्रोधः सात्यकिर्वाक्यपब्रवीत्। पञ्चानां द्रोपदेयानां धृष्टद्युन्नशिखण्डिनोः॥<br><br>80: एष गच्छामि पदवीं सत्येन च तथा शपे। सौप्तिके ये च निहताः सुप्ता येन दुरात्मना॥<br><br>81: द्रोणपुत्रसहायेन पापेन कृतवर्मणा। समाप्तमायुरस्याद्य यशश्चैव सुमध्यमे॥<br><br>82: इत्येवमुक्त्वा खड्ड्रेन केशवस्य समीपतः। अभिद्रुत्य शिरः क्रुद्धश्चिच्छेद कृतवर्मणः॥<br><br>83: तथान्यानपि निघ्नन्तं युयुधानं समन्ततः। अभ्याधावद्धृषीकेशो विनिवारयितुं तदा॥<br><br>84: एकीभूतास्ततः सर्वे कालपर्यायचोदिताः। भोजान्धका महाराज शैनेयं पर्यवारयन्॥<br><br>85: तान् दृष्ट्वा पततस्तूर्णमभिक्रुद्धाञ्जनार्दनः। न चुक्रोध महातेजा जानन् कालस्य पर्ययम्॥<br><br>86: ते तु पानमदाविष्टाश्चोदिताः कालधर्मणा। युयुधानमथाभ्यघ्ननुच्छिष्टै जनै स्तदा। ॥<br><br>87: हन्यमाने तु शैनेये क्रुद्धो रुक्मिणिनन्दनः। तदनन्तरमागच्छन्मोक्षयिष्यन् शिनेः सुतम्॥<br><br>88: स भोजैः सह संयुक्तः सात्यकिश्चान्धकैः सह। व्यायच्छमानौ तौ वीरौ बाहुद्रविणशालिनौ॥<br><br>89: बहुत्वात्रिहतौ तत्र उभौ कृष्णस्य पश्यतः। हतं दृष्ट्वा च शैनेयं पुत्रं च यदुनन्दनः॥<br><br>90: एरकानां ततो मुष्टिं कोपाज्जग्राह केशवः। तदभून्मुसलं घोरं वज्रकल्पमयोमयम्॥<br><br>91: जघान कृष्णस्तांस्तेन ये ये प्रमुखतोऽभवन्। ततोऽन्धकाश्च भोजाश्च शैनेया वृष्णयस्तथा॥<br><br>92: जघ्नुरन्योन्यमाक्रन्दे मुसलैः कालचोदिताः। यस्तेषामेरकां कश्चिज्जग्राह कुपितो नृप॥<br><br>93: वज्रभूतेव सा राजन्नदृश्यत तदा विभो। तृणं च मुसलीभूतमपि तत्र व्यदृश्यत॥<br><br>94: ब्रह्मदण्डकृतं सर्वमिति तद् विद्धि पार्थिव। अविध्यान् विध्यते राजन् प्रक्षिपन्ति स्म यत् तृणम्॥<br><br>95: तद् वज्रभूतं मुसलं व्यदृश्यत तदा दृढम्। अवधीत् पितरं पुत्रः पिता पुत्रं च भारत॥<br><br>96: मत्ता परिपतन्ति स्म योधयन्तः परस्परम्। पतङ्गा इव चाग्नौ ते निपेतुः कुकुरान्धकाः॥<br><br>97: नासीत् पलायने बुद्धिर्वध्यमानस्य कस्यचित्। तत्रापश्यन्महाबाहुर्जानन् कालस्य पर्ययम्॥<br><br>98: मुसलं समवष्टभ्य तस्थौ स मधुसूदनः। साम्बं च निहतं दृष्ट्वा चारुदेष्णं च माधवः॥<br><br>99: प्रद्युम्नं चानिरुद्धं च ततश्चुक्रोध भारत। गदं वीक्ष्य शयानं च भृशं कोपसमन्वित॥<br><br>100: स निःशेषं तदा चक्रे शार्ङ्गचक्रगदाधरः। तन्निघ्नन्तं महातेजा बभ्रुः परपुरंजयः॥<br><br>101: दारुकश्चैव दाशार्हमूचतुर्यन्निबोध तत्। भगवन् निहताः सर्वे त्वया भूयिष्ठशो नराः। रामस्य पदमन्विच्छ तत्र गच्छाम यत्र सः॥<br><br>102: भगवन् निहताः सर्वे त्वया भूयिष्ठशो नराः। रामस्य पदमन्विच्छ तत्र गच्छाम यत्र सः॥<br><br>103: गत्वा कुरुन् वैशम्पायन उवाच ततो ययुर्दारुकः केशवश्च बभ्रुश्च रामस्य पदं पतन्तः। अथापश्यन् राममनतवीर्ये वृक्षे स्थितं चिन्तयानं विविक्ते॥<br><br>104: ततः समासाद्य महानुभावं कृष्णस्तदा दारुकमन्वशासत्। सर्वमिमं महान्तं पार्थाय शंसस्व वधं यदूनाम्॥<br><br>105: ततोऽर्जुनः क्षिप्रमिहापयातु श्रुत्वा मृतान् यादवान् ब्रह्मशापात्। इत्येवमुक्तः स ययौ रथेन कुरुस्तदा दारुको नष्टचेताः॥<br><br>106: ततो गते दारुके केशवोऽथ दृष्ट्वान्तिके बभ्रुमुवाच वाक्यम्। स्त्रियो भवान् रक्षितुं यातु शीघ्र नैता हिंस्युर्दस्यवो वित्तलोभात्॥<br><br>107: स प्रस्थितः केशवेनानुशिष्टो मदातुरो ज्ञातिवधार्दितश्च। तं विश्रान्तं संनिधौ केशवस्य दुरन्तमेकं सहसैव बभ्रम्॥<br><br>108: ब्रह्मानुशप्तमवधीन्महद् वै कूटे युक्तं मुसलं लुब्धकस्य। ततो दृष्ट्वा निहतं बभ्रुमाह कृष्णोऽग्रजं भ्रातरमुग्रतेजाः॥<br><br>109: इहैव त्वं मां प्रतीक्षस्व राम यावत् स्त्रियो ज्ञातिवशाः करोमि। ततः पुरीं द्वारवतीं प्रविश्य जनार्दनः पितरं प्राह वाक्यम्॥<br><br>110: स्त्रियो भवान् रक्षतु नः समग्रा धनञ्जयस्यागमनं प्रतीक्षन्। रामो वनान्ते प्रतिपालयन्मा मास्तेऽद्याहं तेन समागमिष्ये॥<br><br>111: दृष्टं मयेदं निधनं यदूनां राज्ञां च पूर्वं पुरुपुङ्गवानाम्। नाहं विना यदुभिर्यादवानां पुरीमिमामशकं द्रष्टुमद्य॥<br><br>112: तपश्चरिष्यामि निबोध तन्मे रामेण सार्धं वनमभ्युपेत्य। इतीदमुक्त्वा शिरसा च पादौ संस्पृश्य कृष्णस्त्वरितो जगाम॥<br><br>113: ततो महान् निनदः प्रादुरासीत् सस्त्रीकुमारस्य पुरस्य तस्य। अथाब्रवीत् केशवः संनिवर्त्य शब्दं श्रुत्वा योषितां क्रोशतीनाम्॥<br><br>114: पुरीमिमामेष्यति सव्यसाची स वो दुःखान्मोचयिता नराग्र्यः। ततो गत्वा केशवस्तं ददर्श रामं वने स्थितमेकं विविक्ते॥<br><br>115: अथापश्यद् योगयुक्तस्य तस्य नागं मुखान्निश्चरन्तं महान्तम्। श्वेतं ययौ स ततः प्रेक्ष्यमाणो महार्णवो येन महानुभावः॥<br><br>116: सहस्रशीर्षः पर्वताभोगवा रक्ताननः स्वां तनुं तां विमुच्य। । सम्यक् च तं सागरः प्रन्यगृह्णा नागा दिव्याः सरितश्चैव पुण्याः॥<br><br>117: कर्कोटको वासुकिस्तक्षकश्च पृथुश्रवा अरुणः कुञ्जरश्च। स्तथा नागो धृतराष्ट्रो महात्मा॥<br><br>118: नागश्रेष्ठो दुर्मुखश्चाम्बरीषः। स्वयं राजा वरुणश्चापि राजन्॥<br><br>119: प्रत्युद्गम्य स्वागतेनाभ्यनन्दं स्तेऽपूजयंश्चार्घ्यपाद्यक्रियाभिः। ततो गते भ्रातरि वासुदेवो जानन् सर्वा गतयो दिव्यदृष्टिः॥<br><br>120: वने शून्ये विचरंश्चिन्तयानो भूमौ चाथ संविवेशाग्र्यतेजाः। सर्वं तेन प्राक्तदा वित्तमासीद् गान्धार्या यद् वाक्यमुक्तः स पूर्वम्॥<br><br>121: दुर्वाससा पायसोच्छिष्टलिप्ते यच्चाप्युक्तं तच सस्मार वाक्यम्। स चिन्तयन्नन्धकवृष्णिनाशं कुरुक्षयं चैव महानुभावः॥<br><br>122: मेने ततः संक्रमणस्य कालं ततश्चकारेन्द्रियसंनिरोधम्। मात्रेयवाक्यप्रतिपालनाय॥<br><br>123: निमित्तमैच्छत् सकलार्थतत्त्ववित्। स संनिरुद्धेन्द्रियवाङ्मनास्तु शिश्ये महायोगमुपेत्य कृष्णः॥<br><br>124: जराथ तं देशमुपाजगाम लुब्धस्तदानीं मृगलिप्सुरुग्रः। स केशवं योगयुक्तं शयानं मृगासक्तो लुब्धकः सायकेन॥<br><br>125: जराविध्यत् पादतले त्वरावां स्तं चाभितस्तज्जिघृक्षुर्जगाम। अथापश्यत् पुरुषं योगयुक्तं पीताम्बरं लुब्धकोऽनेकबाहुम्॥<br><br>126: मत्वाऽऽत्मानं त्वपराद्धं स तस्य पादौ जरा जगृहे शंकितात्मा। आश्वासयंस्तं महात्मा तदानीं गच्छन्नूचं रोदसी व्याप्य लक्ष्म्या॥<br><br>127: दिवं प्राप्तं वासवोऽथाश्विनौ च रुद्रादित्या वसवश्चाथ विश्वे। प्रत्युद्ययुर्मुनयश्चापि सिद्धा गन्धर्वमुख्याश्च सहाप्सरोभिः॥<br><br>128: ततो राजन् भगवानुग्रतेजा नारायणः प्रभवश्चाव्ययश्च। योगाचार्यो रोदसी व्याप्य लक्ष्म्या स्थान प्राप स्वं महात्माप्रमेयम्॥<br><br>129: ततो देवैर्ऋषिभिश्चापि कृष्णः समागतश्चारणैश्चैव राजन्। गन्धवौय्यैरप्सरोभिर्वराभिः सिद्धैः साध्यैश्चानतैः पूज्यमानः॥<br><br>130: तं वै देवाः प्रत्यनन्दन्त राजन् मुनिश्रेष्ठा ऋम्भिरानचुरीशम्। तं गन्धर्वाश्चापि तस्थुः स्तुवन्तः प्रीत्या चैनं पुरुहूतोऽभ्यनन्दत्॥<br><br>131: वैशम्पायन उवाच दारुकोऽपि कुरुन् गत्वा दृष्ट्वा पार्थान् महारथान्। आचष्ट मौसले वृष्णीनयोन्येनोपसंतान्॥<br><br>132: श्रुत्वा विनष्टान् वार्ष्णेयान् सभोजान्धककौकुरान्। पाण्डवाः शोकसंतप्ता वित्रस्तमनसोऽभवन्॥<br><br>133: ततोऽर्जुनस्तानामन्त्र्य केशवस्य प्रियः सखा। प्रययौ मातुलं द्रष्टुं नेदमस्तीनि चाब्रवीत्॥<br><br>134: स वृष्णिनिलयं गत्वा दारुकेण सह प्रभो। ददर्श द्वारकां वीरो मृतनाथामिव स्त्रियम्॥<br><br>135: याः स्म ता लोकनाथेन नाथवन्त्यः पुराभवन्। तास्त्वनाथास्तदा नाथं पार्थं दृष्ट्वा विचुक्रुशुः॥<br><br>136: षोडशस्त्रीसहस्राणि वासुदेवपरिग्रहः। तासमासीन्महान् नादो दृष्टैवार्जुनमागतम्॥<br><br>137: तास्तु दृष्ट्वैव कौरव्यो बाष्पेणापिहितेक्षणः। हीनाः कृष्णेन पुत्रैश्च नाशकत् सोऽभिवीक्षितुम्॥<br><br>138: स तां वृष्णयन्धकजलां हयमीनां रथोडुपाम्। वादित्ररथघोषौघां वेश्मतीर्थमहाह्रदाम्॥<br><br>139: रत्नशैवलसंघातां वज्रप्राकारमालिनीम्। रथ्यास्रोतोजलावर्तो चत्वरस्तिमिनहदाम्॥<br><br>140: रामकृष्णमहाग्राहां द्वारकां सहितं तदा। कालपाशग्रहां भीमा नदी वैतरणीमिव॥<br><br>141: ददर्श वासविर्धीमान् विहीनां वृष्णिपुङ्गवैः। गतश्रियं निरानन्दा पद्मिनी शिशिरे यथा॥<br><br>142: तां दृष्ट्वा द्वारकां पार्थस्ताश्च कृष्णस्य योषितः। सस्वनं वाष्पमुत्सृज्य निपपात महीतले॥<br><br>143: सात्राजिती ततः सत्या रुक्मिणी च विशाम्पते। अभिपत्य प्ररुरुदुः परिवार्य धनञ्जयम्॥<br><br>144: ततस्तं काञ्चने पीठे समुत्थाप्योपवेश्य च। अब्रुवन्त्यो महात्मानं परिवार्योपतस्थिरे॥<br><br>145: ततः संस्तूय गोविन्दं कथयित्वा च पाण्डवः। आश्वास्य ताः स्त्रियश्चापि मातुलं द्रष्टुमभ्यगात्॥<br><br>146: वैशम्पायन उवाच तं शयानं महात्मानं वीरमानकदुन्दुभिम्। पुत्रशोकेन संतप्तं ददर्श कुरुपुङ्गवः॥<br><br>147: तस्याश्रुपरिपूर्णाक्षो व्यूढोरस्को महाभुजः। आर्तस्यार्ततरः पार्थः पादौ जग्राह भारत॥<br><br>148: तस्य मूर्धानमाघ्रातुमियेषानकदुन्दुभिः। स्वस्रीयस्य महाबाहुर्न शशाक च शत्रुहन्॥<br><br>149: समालिङ्गग्यार्जुनं वृद्धः स भुजाभ्यां महाभुजः। रुदन् पुत्रान् स्मरन् सर्वान् विललाप सुविह्वलः॥<br><br>150: भ्रातन पुत्रांश्च पौत्रांश्च दौहित्रान् ससखीनपि। वासुदेव उवाच यैर्जिता भूमिपालाश्च दैत्याश्च शतशोऽर्जुन॥<br><br>151: तान् दृष्ट्वा नेह पश्यामि जीवाम्यर्जुन दुर्मरः। यौ तावर्जुन शिष्यौ ते प्रियौ बहुमतौ सदा॥<br><br>152: तयोरपनयात् पार्थ वृष्णयो निधनं गताः। यौ तौ वृष्णिप्रवीराणां द्वावेवातिरथौ मतौ॥<br><br>153: प्रद्युस्रो युयुधानश्च कथयन् कत्थसे च यौ। तौ सदा कुरुशार्दूल कृष्णस्य प्रियभाजनौ॥<br><br>154: तावुभौ वृष्णिनाशस्य मुखमास्तां धनञ्जय। तु गर्हामि शैनेयं हार्दिक्यं चाहमर्जुन॥<br><br>155: अक्रूरं रौक्मिणेयं च शापो ह्येवात्र कारणम्। केशिनं यस्तु कंसं च विक्रम्य जगतः प्रभुः॥<br><br>156: विदेहावकरोत् पार्थ चैद्यं च बलगर्वितम्। नैषादिमेकलव्यं च चक्रे कालिङ्गमागधान्॥<br><br>157: गान्धारान् काशिराजं च मरुभूमौ च पार्थिवान्। प्राच्यांश्च दाक्षिणात्यांश्च पर्वतीयांस्तथा नृपान्॥<br><br>158: सोऽभ्युपेक्षितवानेतमनयान्मधुसूदनः। त्वं हि तं नारदश्चैव मुनयश्च सनातनम्॥<br><br>159: गोविन्दमनघं देवमभिजानीध्वमच्युतम्। प्रत्यपश्यच्च स विभुञ्जतिक्षयमधोक्षजः॥<br><br>160: समुपेक्षितवान् नित्यं स्वयं स मम पुत्रकः। गान्धार्या वचनं यत् तदृषीणां च परंतप॥<br><br>161: तन्नूनमन्यथा कर्तुं नैच्छत् स जगतः प्रभुः। प्रत्यक्षं भवतश्चापि तव पौत्रः परंतप॥<br><br>162: अश्वत्थाम्ना हतश्चापि जीवितस्तस्य तेजसा। इमांस्तु नैच्छत् स्वाज्ञातीन् रक्षितुं च सखा तव। । १७। ततः पुत्रांश्च पौत्रांश्च भ्रातृनथ सखींस्तथा। शयानान् निहतान् दृष्ट्वा ततो मामब्रवीदिदम्॥<br><br>163: सम्प्राप्तोऽद्यायमस्यान्तः कुलस्य भरतर्षभ। आगमिष्यति बीभत्सुरिमां द्वारवतीं पुरीम्॥<br><br>164: आख्येयं तस्य यद् वृत्तं वृष्णीनां वैशसं महत्। स तु श्रुत्वा महातेजा यदूनां निधनं प्रभो॥<br><br>165: आगन्ता क्षिप्रमेवेह न मेऽत्रास्ति विचारणा। योऽहं तमर्जुनं विद्धि योऽर्जुनः सोऽहमेव तु॥<br><br>166: यद् ब्रूयात् तत् तथा कार्यमिति बुद्ध्यस्व भारत। स स्त्रीषु प्राप्तकालासु पाण्डवो बालकेषु च॥<br><br>167: प्रतिपत्स्यति बीभत्सुर्भवतश्चौर्ध्वदेहिकम्। इमां च नगरी सद्यः प्रतियाते धनञ्जये॥<br><br>168: प्राकाराट्टालकोपेतां समुद्रः प्लावयिष्यति। अहं देशे तु कस्मिंश्चित् पुण्ये नियममास्थितः॥<br><br>169: कालं कर्ता सत्य एव रामेण सह धीमता। एवमुक्त्वा हृषीकेशो मामचिन्त्यपराक्रमः॥<br><br>170: हित्वा मां बालकैः सार्धं दिशं कामप्यगात् प्रभुः। सोऽहं तौ च महात्मानौ चिन्तयन् भ्रातरौ तव। ॥<br><br>171: घोरं ज्ञातिवधं चैव न भुञ्जे शोककर्शितः। न भोक्ष्ये न च जीविष्ये दिष्ट्या प्राप्तोऽसि पाण्डव। । यदुक्तं पार्थ कृष्णेन तत् सर्वमखिलं कुरु। एतत् ते पार्थ राज्यं च स्त्रियो रत्नानि चैव हि। । इष्टान् प्राणानहं हीमांस्त्यक्ष्यामि रिपुसूदन॥<br><br>172: वैशम्पायन उवाच एवमुक्तः स बीभत्सुर्मातुलेन परंतप। दुर्मना दीनवदनो वसुदेवमुवाच ह॥<br><br>173: नाहं वृष्णिप्रवीरेण बन्धुभिश्चैव मातुल। विहीनां पुथिवीं द्रष्टुं शक्यामीह कथंचन। ॥<br><br>174: राजा च भीमसेनश्च सहदेवश्च पाण्डवः। नकुलो याज्ञसेनी च षडेकमनसो वयम्॥<br><br>175: राज्ञः संक्रमणे चापि कालोऽयं वर्तते ध्रुवम्। तमिमं विद्धि सम्प्राप्तं कालं कालविदां वर॥<br><br>176: सर्वथा वृष्णिदारास्तु बालं वृद्धं तथैव च। नयिष्ये परिगृह्याहमिन्द्रप्रस्थमरिंदम॥<br><br>177: इत्युक्त्वा दारुकमिदं वाक्यमाह धनञ्जयः। अमात्यान् वृष्णिवीराणां द्रष्टुमिच्छामि मा चिरम्। । ६। शक्रप्रस्थमहं नेष्ये इत्येवमुक्त्वा वचनं सुधर्मं यादवी सभाम्। प्रविवेशार्जुनः शूरः शोचमानो महारथान्॥<br><br>178: तमासनगतं तत्र सर्वाः प्रकृतयस्तथा। ब्राह्मणा नैगमास्तत्र परिवार्योपतस्थिरे। ॥<br><br>179: तान् दीनमनसः सर्वान् विमूढान् गतचेतसः। उवाचेदं वचः काले पार्थो दीनतरस्तथा॥<br><br>180: वृष्ण्यन्धकजनं स्वयम्। इदं तु नगरं सर्वं समुद्रः प्लावयिष्यति॥<br><br>181: सज्जीकुरुत यानानि रत्नानि विविधानि च। वज्रोऽयं भवतां राजा शक्रप्रस्थे भविष्यति॥<br><br>182: सप्तपे दिवसे चैव रवौ विमल उद्गते। बहिर्वत्स्यामहे सर्वे सज्जीभवत मा चिरम्॥<br><br>183: इत्युक्तास्तेन ते सर्वे पार्थेनाक्लिष्टकर्मणा। सज्जमाशु ततश्चक्रुः स्वसिद्ध्यर्थं समुत्सुकाः॥<br><br>184: तां रात्रिमवसत् पार्थः केशवस्य निवेशने। महता शोकमोहेन सहसाभिपरिप्लुतः॥<br><br>185: श्वोभूतेऽथ ततः शौरिर्वसुदेवः प्रतापवान। युक्त्वाऽऽत्मानं महातेजा जगाम गतिमुत्तमाम्॥<br><br>186: ततः शब्दो महानासीद् वसुदेवनिवेशने। दारुणः क्रोशतीनां च रुदतीनां च योषिताम्॥<br><br>187: प्रकीर्णमूर्धजाः सर्वा विमुक्ताभरणस्रजः। उरांसि पाणिभिर्जन्त्यो व्यलपन् करुणं स्त्रियः॥<br><br>188: तं देवकी च भद्रा च रोहिणी मदिरा तथा। अन्वारोहन्त च तदा भर्तारं योषितां वराः॥<br><br>189: ततः शौरि नृयुक्तेन बहुमूल्येन भारत। यानेन महता पार्थो बहिर्निष्क्रामयत् तदा॥<br><br>190: तमन्वयुस्तत्र तत्र दुःखशोकसमन्विताः। द्वारकावासिनः सर्वे पौरजानपदा हिताः॥<br><br>191: तस्याश्वमेधिकं छत्रं दीप्यमानाश्च पावकाः। पुरस्तात् तस्य यानस्य याजकाश्च ततो ययुः॥<br><br>192: अनुजग्मुश्च तं वीरं देव्यस्ता वै स्वलंकृताः। स्त्रीसहस्रः परिवृता वधूभिश्च सहस्रशः॥<br><br>193: यस्तु देशः प्रियस्तस्य जीवतोऽभून्महात्मनः। तत्रैनमुपसंकल्प्य पितृमेधं प्रचक्रिरे॥<br><br>194: तं चिताग्निगतं वीरं शूरपुत्रं वराङ्गनाः। ततोऽन्वारुरुहुः पत्न्यश्चतस्रः पतिलोकगाः॥<br><br>195: तं वै चतसृभिः स्त्रीभिरन्वितं पाण्डुनन्दनः। अदाहयच्चदनैश्च गन्धैरुच्चावचैरपि। ॥<br><br>196: ततः प्रादुरभूच्छब्दः समिद्धस्य विभावसोः। सामगानां च निर्घोषो नराणां रुदतामपि॥<br><br>197: ततो वज्रप्रधानास्ते वृष्ण्यन्धककुमारकाः। सर्वे चैवोदकं चक्रुः स्त्रियश्चैव महात्मनः॥<br><br>198: अलुप्तधर्मस्तं धर्मं कारयित्वा स फाल्गुनः। जगाम वृष्णयो यत्र विनष्टा भरतर्षभ। ॥<br><br>199: स तान् दृष्ट्वा निपतितान् कदने भृशदुः :खितः। बभूवातीव कौरव्यः प्राप्तकालं चकार ह॥<br><br>200: यथा प्रधानतश्चैव चक्रे सर्वास्तथा क्रियाः। ये हता ब्रह्मशापेन मुसलैरेरकोद्भवैः॥<br><br>201: ततः शरीरे रामस्य वासुदेवस्य चोभयोः। अन्विष्य दाहयामास पुरुषैराप्तकारिभिः॥<br><br>202: स तेषां विधिवत् कृत्वा प्रेतकार्याणि पाण्डवः। सप्तमे दिवसे प्रायाद् रथमारुह्य सत्वरः॥<br><br>203: अश्वयुक्तै रथैश्चापि गोखरोष्ट्रयुतैरपि। स्त्रियस्ता वृष्णिवीराणां रुदत्यः शोककर्शिताः॥<br><br>204: अनुजग्मुर्महात्मानं पाण्डुपुत्रं धनञ्जयम्। भृत्याश्चान्धकवृष्णीनां सादिनो रथिनश्च ये॥<br><br>205: वीरहीनं वृद्धबालं पौरजानपदास्तथा। ययुस्ते परिवार्याथ कलत्रं पार्थशासनात्॥<br><br>206: कुञ्जरैश्च गजारोहा ययुः शैलनिभैस्तथा। सपादरक्षैः संयुक्ताः सान्तरायुधिका ययुः॥<br><br>207: पुत्राश्चान्धकवृष्णीनां सर्वे पार्थमनुव्रताः। ब्राह्मणाः क्षत्रिया: वैश्याः शूद्राश्चैव महाधनाः॥<br><br>208: दश षट् च सहस्राणि वासुदेवावरोधनम्। पुरस्कृत्य ययुर्वजं पौत्रं कृणस्य धीमतः॥<br><br>209: बहूनि च सहस्राणि प्रयुतान्यर्बुदानि च। भोजवृष्ण्यन्धकस्त्रीणां हतनाथानि निर्ययुः॥<br><br>210: तत्सागरसमप्रख्यं वृष्णिचक्रं महर्धिमत्। उवाह रथिनां श्रेष्ठः पार्थः परपुरंजयः॥<br><br>211: निर्याते तु जने तस्मिन् सागरो मकरालयः। द्वारकां रत्नसम्पूर्णो जलेनाप्लावयत् तदा॥<br><br>212: यद् यद्धि पुरुषव्याघ्रो भूमेस्तस्या व्यमुञ्चत। तत् तत् सम्लावयामास सलिलेन स सागरः॥<br><br>213: तदद्भुतमभिप्रेक्ष्य द्वारकावासिनो जनाः। तूर्णात् तूर्णतरं जग्मुरहो दैवमिति ब्रुवन्॥<br><br>214: काननेषु च रम्येषु पर्वतेषु नदीषु च। निवसन्नानयामास वृष्णिदारान् धनञ्जयः॥<br><br>215: स पञ्चनदमासाद्य धीमानतिसमृद्धिमत्। देशे गोपशुधान्याढ्ये निवासमकरोत् प्रभुः॥<br><br>216: ततो लोभः समभवद् दस्यूनां निहतेश्वराः। दृष्ट्वा स्त्रियो नीयमानाः पार्थेनैकेन भारत॥<br><br>217: ततस्ते पामकर्माणो लोभोपहतचेतसः। आभीरा मन्त्रयामासुः समेत्याशुभदर्शनाः॥<br><br>218: अयमेकोऽर्जुनो धन्वी वृद्धबालं हतेश्वरम्। नयत्यस्मानतिक्रम्य योधाश्चमे हतौजसः॥<br><br>219: ततो यष्टिप्रहरणा दस्यवस्ते सहस्रशः। अभ्यधावान्त वृष्णीनां तं जनं लोप्पहारिणः॥<br><br>220: महता सिंहनादेन त्रासयन्तः पृथग्जनम्। अभिपेतुर्वधार्थं ते कालपर्यायचोदिताः॥<br><br>221: ततो निवृत्तः कौन्तेयः सहसा सपदानुगः। उवाच तान् महाबाहुरर्जुनः प्रहसन्निव॥<br><br>222: निवर्तध्वमधर्मज्ञा यदि जीवितुमिच्छथा इदानीं शरनिर्भिन्नाः शोचध्वं निहता मया॥<br><br>223: तथोक्तास्तेन वीरेण कद कृत्य तद्वचः। अभिपेतुर्जनं मूढा वार्यमाणाः पुनः पुनः॥<br><br>224: ततोऽर्जुनो धनुर्दिव्यं गाण्डीवमजरं महत्। आरोपयितुमारेभे यत्नादिव कथंचन॥<br><br>225: चकार सज्जं कृछ्रेण सम्भ्रमे तुमुले सति। चिन्तयामास शस्त्राणि न च सस्मार तान्यपि॥<br><br>226: वैकृतं तन्महद् दृष्ट्वा भुजवीर्यं तथा युधि। दिव्यानां च महास्त्राणां विनाशाद् व्रीडितोऽभवत्॥<br><br>227: वृष्णियोधाश्च ते सर्वे गजाश्वरथयोधिनः। न शेकुरावर्तयितुं ह्रियमाणं च तं जनम्॥<br><br>228: कलत्रस्य बहुत्वाद्धि सम्पतत्सु ततस्ततः। प्रयत्नमकरोत् पार्थो जनस्य परिरक्षणे॥<br><br>229: मिषतां सर्वयोधानां ततस्ताः प्रमदोत्तमाः। समन्ततोऽवकृष्यन्त कामाच्चान्याः प्रवव्रजुः॥<br><br>230: ततो गाण्डीवनिर्मुक्तैः शरैः पार्थो धनञ्जयः। जघान दस्यून् सोद्वेगो वृष्णिभृत्यैः सहस्रशः॥<br><br>231: क्षणेन तस्य ते राजन् क्षयं जग्मुरजिह्मगाः। अक्षयाहि पुरा भूत्वा क्षीणा: क्षतजभोजनाः॥<br><br>232: स शरक्षयमासाद्य दुःखशोकसमाहतः। धनुष्कोट्या तदा दस्यूनवधीत् पाकशासनिः॥<br><br>233: प्रेक्षतस्त्वेव पार्थस्य वृष्णयन्धकवरस्त्रियः। जग्मुरादाय ते म्लेच्छाः समन्ताज्जनमेजय॥<br><br>234: धनञ्जयस्तु दैवं तन्मनसाऽचिन्तयत् प्रभुः। दुःखशोकसमाविष्टो निःश्वासपरमोऽभवत्॥<br><br>235: अस्त्राणां च प्रणाशेन बाहुवीर्यस्य संक्षयात्। धनुषश्चाविधेयत्वाच्छराणां संक्षयेण च॥<br><br>236: बभूव विमनाः पार्थो दैवमित्यनुचिन्तयन्। न्यवर्तत ततो राजन् नेदमस्तीति चाब्रवीत्॥<br><br>237: ततः शेषं समादाय कलत्रस्य महामतिः। हतभूयिष्ठरत्नस्य कुरुक्षेत्रमवातरत्॥<br><br>238: एवं कलत्रमानीय वृष्णीनां हतशेषितम्। न्यवेशयत कौरव्यस्तत्र तत्र धनञ्जयः॥<br><br>239: हार्दिक्यतनयं पार्थो नगरे मार्तिकावतम्। भोजराजकलत्रं च हृतशेषं नरोत्तमः॥<br><br>240: ततो वृद्धांश्च बालांश्च स्त्रियश्चादाय पाण्डवः। वीरैर्विहीनान् सर्वांस्ताशक्रप्रस्थे न्यवेशयत्॥<br><br>241: यौयुधानि सरस्वत्यां पुत्रं सात्यकिन: प्रियम्। न्यवेशयत धर्मात्मा वृद्धबालपुरस्कृतम्॥<br><br>242: इन्द्रप्रस्थे ददौ राज्यं वज्राय परवीरहा। वज्रेणाङ्करदारास्तु वार्यमाणाः प्रवव्रजुः॥<br><br>243: रुक्मिणी त्वथ गान्धारी शैव्या हैमवतीत्यपि। देवी जाम्बवती चैव विविशुर्जातवेदसम्॥<br><br>244: सत्यभामा तथैवान्या देव्यः कृष्णस्य सम्मताः। वनं प्रविविशू राजस्तापस्ये कृतनिश्चयाः॥<br><br>245: द्वारकावासिनो ये तु पुरुषाः पार्थमभ्ययुः। यथार्ह संविभज्यैनान् वजे पर्यददज्जयः॥<br><br>246: स तत् कृत्वा प्राप्तकालं बाष्येणापिहितोऽर्जुनः। कृष्णद्वैपायनं व्यासं ददर्शासीनमाश्रमे॥<br><br>247: वैशम्पायन उवाच प्रविशन्नर्जुनो राजन्नाश्रमं सत्यवादिनः। ददर्शासीनमेकान्ते मुनि सत्यवतीसुतम्॥<br><br>248: स तमासाद्य धर्मज्ञमुपतस्थे महाव्रतम्। अर्जुनोऽस्मीति नामास्मै निवेद्याभ्यवदत् ततः॥<br><br>249: स्वागतं तेऽस्त्विति प्राह मुनिः सत्यवतीसुतः। आस्यतामिति होवाच प्रसन्नात्मा महामुनिः॥<br><br>250: तमप्रतीतमनसं निःश्वसन्तं पुनः पुनः निर्विण्णमनसं दृष्ट्वा पार्थं व्यासोऽब्रवीदिदम्॥<br><br>251: नखकेशदशाकुम्भवारिणा किं समुक्षितः। आवीरजानुगमनं ब्राह्मणो वा हतस्त्वया॥<br><br>252: युद्धे पराजितो वासि गतश्रीरिव लक्ष्यसे। न त्वां प्रभिन्नं जानामि किमिदं भरतर्षभ॥<br><br>253: श्रोतव्यं चेन्मया पार्थ क्षिप्रमाख्यातुमर्हसि। अर्जुन उवाच यः स मेघवपुः श्रीमान् बृहत्पंकजलोचनः॥<br><br>254: स कृष्ण: सह रामेण त्यक्त्वा देहं दिवं गतः। (तद्वाक्यस्पर्शनालोकसुखं त्वमृतसंतिभम्। संस्मृत्य देवदेवस्य प्रमुह्याम्यमृतात्मनः॥<br><br>255: ) मौसले बृष्णिवीराणां विनाशो ब्रह्मशापजः॥<br><br>256: बभूव वीरान्तकरः प्रभासे लोमहर्षणः। एते शूरा महात्मानः सिंहदर्पा महाबलाः॥<br><br>257: भोजवृष्ण्यन्धका ब्रह्मन्नन्योन्यं तैर्हतं युधि। गदापरिघशक्तीनां सहाः परिघबाहवः॥<br><br>258: त एरकाभिर्निहताः पश्य कालस्य पर्ययम्। हतं पञ्चशतं तेषां सहस्रं बाहुशालिनाम्॥<br><br>259: निधनं समनुप्राप्तं समासाद्येतरेतरम्। पुनः पुनर्न मृष्यामि विनाशममितौजसाम्॥<br><br>260: चिन्तयानो यदूनां च कृष्णस्य च यशस्विनः। शोषणं सागरस्येव पर्वतस्येव चालनम्॥<br><br>261: नभसः पतनं चैव शैत्यमग्नेस्तथैव च। अश्रद्धेयमहं मन्ये विनाशं शार्ङ्गधन्वनः॥<br><br>262: न चेह स्थातुमिच्छामि लोके कृष्णविनाकृत्। इतः कष्टतरं चान्यच्छृणु तद् वै तपोधन॥<br><br>263: मनो मे दीर्यते येन चिन्तयानस्य वै मुहुः। पश्यतो वृष्णिदाराश्च मम ब्रह्मन् सहस्रशः॥<br><br>264: आभीरैरनुसृत्याजौ हताः पञ्चनदालयैः। धनुरादाय तत्राहं नाशकं तस्य पूरणे॥<br><br>265: यथा पुरा च मे वीर्यं भुजयोर्न तथाऽभवत्। अस्त्राणि मे प्रनष्टानि विविधानि महामुने॥<br><br>266: शराश्च क्षयमापन्नाः क्षणेनैव समन्ततः। पुरुषश्चाप्रमेयात्मा शंखचक्रगदाधरः॥<br><br>267: चतुर्भुजः पीतवासाः श्यामः पद्मदलेक्षणः। यश्च याति पुरस्तान्मे रथस्य सुमहाद्युतिः॥<br><br>268: प्रदहन रिपुसैन्यानि न पश्याम्यहमच्युतम्। येन पूर्वं प्रदग्धानि शत्रूसैन्यानि तेजसा॥<br><br>269: शरैर्गाण्डीवनिर्मुक्तैरहं पश्चाच्च नाशयम्। तमपश्यन् विषीदामि घूर्णामीव च सत्तम॥<br><br>270: विना जनार्दनं वीरं नाहं जीवितुमुत्सहे॥<br><br>271: श्रुत्वैव हि गतं विष्णुं ममापि मुमुहुर्दिशः। प्रणष्टज्ञातिवीर्यस्य शून्यस्य परिधावतः॥<br><br>272: उपदेष्टुं मम श्रेयो भवानर्हति सत्तम। व्यास उवाच ब्रह्मशापविनिर्दग्धा वृष्ण्यन्धकमहारथाः॥<br><br>273: विनष्टाः कुरुशार्दूल न ताशोचितुमर्हसि। भवितव्यं तथा तच्च दिष्टमेतन्महात्मनाम्॥<br><br>274: उपेक्षितं च कृष्णेन शक्तेनापि व्यपोहितुम्। त्रैलोक्यमपि गोविन्दः कृत्स्नं स्थावरजङ्गमम्॥<br><br>275: प्रसहेदन्यथाकर्तुं कुतः शापं महात्मनाम्। रथस्य पुरतो याति यः स चक्रगदाधरः॥<br><br>276: तव स्नेहात् पुराणर्षिर्वासुदेवश्चतुर्भुज। कृत्वा भरावतरणं पृथिव्याः पृथुलोचनः॥<br><br>277: मोक्षयित्वा तनुं प्राप्तः कृष्णः स्वस्थानमुत्तमम्। त्वयापीह महत् कर्म देवानां पुरुषर्षभ॥<br><br>278: कृतं भीमसहायेन यमाभ्यां च महाभुज। कृतकृत्यांश्च वो मन्ये संसिद्धान् कुरुपुङ्गव॥<br><br>279: गमनं प्राप्तकालं व इहं श्रेयस्कर विभो। एवं बुद्धिश्च तेजश्च प्रतिपत्तिश्च भारता॥<br><br>280: भवन्ति भवकालेषु विपद्यन्ते विपर्यये। कालमूलमिदं सर्वं जगद्बीजं धनञ्जय॥<br><br>281: काल एव समादत्ते पुनरेव यदृच्छया। स एव बलवान् भूत्वा पुनर्भवति दुर्बलः॥<br><br>282: स एवेशश्च भूत्वेह परैराज्ञाप्यते पुनः। कृतकृत्यानि चास्त्राणि गतान्यद्य यथागतम्॥<br><br>283: पुनरेष्यन्ति ते हस्ते यदा कालो भविष्यति। कालो गन्तुं गतिं मुख्यां भवतामपि भारत॥<br><br>284: एतच्छ्रेयो हि वो मन्ये परमं भरतर्षभ। वैशम्पायन उवाच एतद् वचनमाज्ञाय व्यासस्यामिततेजसः॥<br><br>285: अनुज्ञातो ययौ पार्थो नगरं नागसाह्रयम्। प्रविश्य च पुरी वीरः समासाद्य युधिष्ठिरम्। आचष्ट तद् यथावृत्तं वृष्ण्यन्धककुलं प्रति॥<br> 
<br>
</body>
</html>
