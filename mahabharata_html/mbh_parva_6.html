
<!DOCTYPE html>
<html>
<body>
<h1> Parva: 6</h1><br>1: नारायणं नमस्कृत्य नरं चैव नरोत्तमम्। देवी सरस्वतीं चैव ततो जयमुदीरयेत्। । जनमेजय उवाच कथं युयुधिरे वीराः कुरुपाण्डवसोमकाः। पार्थिवाः सुमहात्मानो नानादेशसमागताः॥<br><br>2: वैशम्पायन उवाच यथा युयुधिके वीराः कुरुपाण्डवसोमकाः। कुरुक्षेत्रे तपःक्षेत्रे शृणु त्वं पृथिवीपते॥<br><br>3: तेऽवतीर्य कुरुक्षेत्रं पाण्डवाः सहसोमकाः। कौरवाः समवर्तन्त जिगीषन्तो महाबलाः॥<br><br>4: वेदाध्ययनसम्पन्नाः सर्वे युद्धाभिनन्दिनः। आशंसन्तो जयं युद्धे बलेनामिमुखा रणे॥<br><br>5: अभियाय च दुर्धर्षां धार्तराष्ट्रस्य वाहिनीम्। प्राङ्मुखाः पश्चिमे भागे न्यविशन्त ससैनिकाः॥<br><br>6: समन्तपञ्चकाद् बाह्यं शिविराणि सहस्रशः। कारयामास विधिवत् कुन्तीपुत्रो युधिष्ठिरः॥<br><br>7: शून्या च पृथिवी सर्वा बालवृद्धावशेषिता। निरश्वपुरुषेवासीद् रथकुञ्जरवर्जिता॥<br><br>8: यावत्तपति सूर्यो हि जम्बूद्वीपस्य मण्डलम्। तावदेव समायातं बलं पार्थिवसत्तम॥<br><br>9: एकस्थाः सर्ववर्णास्ते मण्डलं बहुयोजनम्। पर्याक्रामन्त देशांश्च नदी: शैलान् वनानि च। ॥<br><br>10: तेषां युधिष्ठिरो राजा सर्वेषां पुरुषर्षभ। व्यादिदेश सबाह्यानां भक्ष्यभोज्यमनुत्तमम्॥<br><br>11: शय्याश्च विविधास्तात तेषां रात्रौ युधिष्ठिरः। एवंवेदी वेदितव्यः पाण्डवेयोऽयमित्युत॥<br><br>12: अभिज्ञानानि सर्वेषां संज्ञाश्चाभरणानि च। योजयामास कौरव्यो युद्धकाल उपस्थिते॥<br><br>13: दृष्ट्वा ध्वजाग्रं पार्थस्य धार्तराष्ट्रो महामनाः। सह सर्वैर्महीपालैः प्रत्यव्यूहत पाण्डवम्॥<br><br>14: पाण्डुरेणातपत्रेण ध्रियमाणेन मूर्धनि। मध्ये नागसहस्रस्य भ्रातृभिः परिवारितः॥<br><br>15: दृष्ट्वा दुर्योधनं हृष्टाः पञ्चाला युद्धनन्दिनः। दध्मुः प्रीता महाशवान् भेर्यश्च मधुरस्वनाः॥<br><br>16: ततः प्रहृष्टां तां सेनामभिवीक्ष्याथ पाण्डवाः। बभूवुर्हष्टमनसो वासुदेवश्च वीर्यवान्॥<br><br>17: ततो हर्ष समागम्य वासुदेवधनंजयौ। दध्मतुः पुरुषव्याघ्रौ दिव्यौ शङ्खौ रथे स्थितौ॥<br><br>18: पाञ्चजन्यस्य निर्घोषं देवदत्तस्य चोभयोः। श्रुत्वा तु निनदं योधाः शकृन्मूत्रं प्रसुस्रुवुः॥<br><br>19: यथा सिंहस्य नदतः स्वनं श्रुत्वेतरे मृगाः। त्रसेयुर्निनदं श्रुत्वा तथाऽसीदत तद्बलम्॥<br><br>20: उदतिष्ठद् रजो भौमं न प्राज्ञायत किंचन। अस्तगत इवादित्ये सैन्येन सहसाऽऽवृते॥<br><br>21: ववर्ष तत्र पर्जन्यो मांसशोणितवृष्टिमान्। दिक्षु सर्वाणि सैन्यानि तदद्भुतमिवाभवत्॥<br><br>22: वायुस्ततः प्रादुरभून्नीचैः शर्करकर्षणः। विनिस्तान्यनीकानि शतशोऽथ सहस्रशः॥<br><br>23: उभे सैन्ये च राजेन्द्र युद्धाय मुदिते भृशम्। कुरुक्षेत्रे स्थिते यत्ते सागरक्षुभितोपमे॥<br><br>24: तयोस्तु सेनयोरासीदद्भुतः स तु संगमः। युगान्ते समनुप्राप्ते द्वयोः सागरयोरिव॥<br><br>25: शून्याऽऽसीत् पृथिवी सर्वा वृद्धबालावशेषिता। निरश्वपुरुषेवासीद् रथकुञ्जरवर्जिता॥<br><br>26: तेन सेनासमूहेन समानीतेन कौरवैः। ततस्ते समयं चक्रुः कुरुपाण्डवसोमकाः॥<br><br>27: धर्मान् संस्थापयामासुर्युद्धानां भरतर्षभ। निवृत्ते विहिते युद्धे स्यात् प्रीतिर्नः परस्परम्॥<br><br>28: यथापरं यथायोगं न च स्यात् कस्यचित् पुनः। वाचा युद्धप्रवृत्तानां वाचैव प्रतियोधनम्। निष्क्रान्ताः पृतनामध्यान्न हन्तव्याः कदाचन॥<br><br>29: रथी च रथिना योध्यो गजेन गजधूर्गतः। अश्वेनाश्री पदातिश्च पादातेनैव भारत॥<br><br>30: यथायोगं यथाकामं यथोत्साहं यथाबलम्। समाभाष्य प्रहर्तव्यं न विश्वस्ते न विह्वले॥<br><br>31: एकेन सह संयुक्तः प्रपन्नो विमुखस्तथा। क्षीणशस्त्रो विवर्मा च न हन्तव्यः कदाचन॥<br><br>32: न सूतेषु न धुर्येषु न च शस्त्रोपनायिषु। न भेरीशङ्खवादेषु प्रहर्तव्यं कथंचन॥<br><br>33: एवं ते समयं कृत्वा कुरुपाण्डवसोमकाः। विस्मयं परमं जग्मुः प्रेक्षमाणाः परस्परम्॥<br><br>34: निविश्य च महात्मानस्ततस्ते पुरुषर्षभाः। हृष्टरूपाः सुमनसो बभूवुः सहसैनिकाः॥<br><br>35: वैशम्पायन उवाच ततः पूर्वापरे सैन्ये समीक्ष्य भगवानृषिः। सर्ववेदविदां श्रेष्ठो व्यासः सत्यवतीसुतः॥<br><br>36: भविष्यति रणे घोर भरतानां पितामहः। प्रत्यक्षदर्शी भगवान् भूतभव्यभविष्यवित्॥<br><br>37: वैचित्रवीर्यं राजानं स रहस्यं ब्रवीदिदम्। शोचन्तमार्तं ध्यायन्तं पुत्राणामनयं तदा॥<br><br>38: व्यास उवाच राजन् परीतकालास्ते पुत्राश्चान्ये च पार्थिवाः। ते हिंसन्तीव संग्रामे समासाद्येतरेतरम्॥<br><br>39: तेषु कालपरीतेषु विनश्यत्स्वेव भारत। कालपर्यायमाज्ञाय मा स्म शोके मनः कृथाः॥<br><br>40: यदि चेच्छसि संग्रामे द्रष्टुमेतान् विशाम्पते। चक्षुर्ददानि ते पुत्र युद्धं तत्र निशामय॥<br><br>41: धृतराष्ट्र उवाच न रोचये ज्ञातिवधं द्रष्टुं ब्रह्मर्षिसत्तम। युद्धमेतत् त्वशेषेण शृणुयां तव तेजसा॥<br><br>42: वैशम्पायन उवाच एतस्मिन् नेच्छति द्रष्टुं संग्रामं श्रोतुमिच्छति। वराणामीश्वरो व्यासः संजयाय वरं ददौ॥<br><br>43: एष ते संजयो राजन् युद्धमेतद् वदिष्यति। एतस्य सर्वसंग्रामे न परोक्षं भविष्यति॥<br><br>44: चक्षुषा संजयो राजन् दिव्येनैव समन्वितः। कथयिष्यति ते युद्धं सर्वज्ञश्च भविष्यति॥<br><br>45: प्रकाशं वाप्रकाशं वा दिवा वा यदि वा निशि। मनसा चिन्तितमपि सर्वं वेत्स्यति संजयः॥<br><br>46: नैनं शस्त्राणि छेत्स्यन्ति नैनं बाधिष्यते श्रमः। गावल्गणिरयं जीवन् युद्धादस्माद् विमोक्ष्यते॥<br><br>47: अहं तु कीर्तिपेतेषां कुरूणां भरतर्षभ। पाण्डवानां च सर्वेषां प्रथयिष्यामि मा शुचः॥<br><br>48: दिष्टमेतन्नरव्याघ्र नाभिशोचितुमर्हसि। न चैव शक्यं संयन्तुं यतो धर्मस्ततो जयः॥<br><br>49: वैशम्पायन उवाच एवमुक्त्वा स भगवान् कुरूणां प्रपितामहः। पुनरेव महाभागो धृतराष्ट्रमुवाच ह॥<br><br>50: इह युद्धे महाराज भविष्यति महान् क्षयः। तथेह च निमित्तानि भयदान्युपलक्षये॥<br><br>51: श्येनागृध्राश्च काकाश्च कङ्काश्च सहिता बकैः। सम्पतन्ति नगाग्रेषु समवायांश्च कुर्वते॥<br><br>52: अभ्यग्रं च प्रपश्यन्ति युद्धमानन्दिनो द्विजाः। क्रव्यादा भक्षयिष्यन्ति मांसानि गजवाजिनाम्॥<br><br>53: निर्दयं चाभिवाशन्तो भैरवा भयवेदिनः। कङ्काः प्रयान्ति मध्येन दक्षिणामभितो दिशम्॥<br><br>54: उभे पूर्वापरे संध्ये नित्यं पश्यामि भारत। उदयास्तमने सूर्य कबन्धैः परिवारितम्॥<br><br>55: श्वेतलोहितपर्यन्ताः कृष्णग्रीवा: सविद्युतः। विवर्णाः परिघाः संधौ भानुमन्तमवारयन्। ॥<br><br>56: ज्वलितार्केन्दुनक्षत्रं निर्विशेषदिनक्षयम्। अहोरात्रं मया दृष्टं तद् भयाय भविष्यति॥<br><br>57: अलक्ष्यः प्रभयाहीनः पौर्णमासी च कार्तिकीम्। चन्द्रोऽभूदग्निवर्णश्च पद्मवर्णनभस्तले॥<br><br>58: स्वप्स्यन्ति निहता वीरा भूमिमावृत्य पार्थिवाः। राजानो राजपुत्राश्च शूराः परिघबाहवः॥<br><br>59: अन्तरिक्षे वराहस्य वृषदंशस्य चोभयोः। प्रणादं युद्ध्यतो रात्रो रौद्रं नित्यं प्रलक्षये॥<br><br>60: देवताप्रतिमाश्चैव कम्पन्ति च हसन्ति च। वमन्ति रुधिरं चास्यैः खिद्यन्ति प्रपतन्ति च॥<br><br>61: अनाहता दुन्दुभयः प्रणदन्ति विशाम्पते। अयुक्ताश्च प्रवर्तन्ते क्षत्रियाणां महारथाः॥<br><br>62: कोकिलाः शतपत्राश्च चाषा भासाः शुकास्तथा। सारसाश्च मयूराश्च वाचो मुञ्चन्ति दारुणाः॥<br><br>63: गृहीतशस्त्राः क्रोशन्ति चर्मिणो वाजिपृष्ठगाः। अरुणोदये प्रदृश्यन्ते शतशः शलभव्रजाः॥<br><br>64: उभे संध्ये प्रकाशन्ते दिशां दाहसमन्विते। पर्जन्यः पांसुवर्षी च मांसवर्षी च भारत॥<br><br>65: या चैषा विश्रुता राजंस्त्रैलोक्ये साधुसम्मता। अरुन्धती तयाप्येष वसिष्ठः पृष्ठतः कृतः॥<br><br>66: रोहिणी पीडयन्नेष स्थितो राजशनैश्चरः। व्यावृत्तं लक्ष्म सोमस्य भविष्यति महद् भयम्॥<br><br>67: अनभ्रे महाघोरः स्तनितः श्रूयते स्वनः। वाहनानां च रुदतां निपतन्त्यश्रुबिन्दवः॥<br><br>68: व्यास उवाच खरा गोषु प्रजायन्ते रमन्ते मातृभिः सुताः। अनार्तवं पुष्यफलं दर्शयन्ति वनदुमाः॥<br><br>69: गर्भिण्योऽजातपुत्राश्च जनयन्ति विभीषणान्। क्रव्यादाः पक्षिभिश्चापि सहाश्नन्ति परस्परम्॥<br><br>70: त्रिविषाणाश्चतुर्नेवाः पञ्चपादा द्विमेहनाः। द्विशीर्षाश्च द्विपुच्छाश्च दंष्ट्रिणः पशवोऽशिवाः॥<br><br>71: जायन्ते विवृतास्याश्च व्याहरन्तोऽशिवा गिरः। त्रिपदाः शिखिनस्तााश्चतुर्दष्ट्रा विषाणिनः॥<br><br>72: तथैवान्याश्च दृश्यन्ते स्त्रियो वै ब्रह्मवादिनाम्। वैनतेयान् मयूरांश्च जनयन्ति पुरे तव॥<br><br>73: गोवत्सं वडवा सूते श्वा शृगालं महीपते। कुक्कुरान् करभाश्चैव शुकाश्चाशुभवादिनः॥<br><br>74: स्त्रियः काश्चित्प्रजायन्ते चतस्रः पञ्चकन्यकाः। जातमात्राश्च नृत्यन्ति गायन्ति च हसन्ति च॥<br><br>75: पृथग्जनस्य सर्वस्य क्षुद्रकाः प्रहसन्ति च। नृत्यन्ति परिगायन्ति वेदयन्तो महद् भयम्॥<br><br>76: प्रतिमाश्चालिखन्त्येताः सशस्त्रा: कालचोदिताः। अन्योन्यमभिधावन्ति शिशवो दण्डपाणयः॥<br><br>77: अन्योन्यमभिमृद्नन्ति नगराणि युयुत्सवः। पद्मोत्पलानि वृक्षेषु जायन्ते कुमुदानि च॥<br><br>78: विष्वग्वाताश्च वान्त्युग्रा रजो नाप्युपशाम्यति। अभीक्ष्णं कम्पते भूमिरर्कं राहुरुपैति च॥<br><br>79: श्वेतो ग्रहस्तथा चित्रां समतिक्रम्य तिष्ठति। अभावं हि विशेषेण कुरूणां तत्र पश्यति॥<br><br>80: धूमकेतुर्महाघोरः पुष्यं चाक्रम्य तिष्ठति। सेनयोरशिवं घोरं करिष्यति महाग्रहः॥<br><br>81: मघास्वङ्गारको वक्रः श्रवणे च बृहस्पतिः। भगं नक्षत्रमाक्रम्य सूर्यपुत्रेण पीड्यते॥<br><br>82: शुक्रः प्रोष्ठपदे पूर्वे समारुह्य विरोचते। उत्तरे तु परिक्रम्य सहितः समुदीक्षते॥<br><br>83: श्वेतो ग्रहः प्रज्वलित: सधूम इव पावकः। ऐन्द्रं तेजस्वि नक्षत्रं ज्येष्ठामाक्रम्य तिष्ठति॥<br><br>84: ध्रुवं प्रज्वलितो घोरमपसव्यं प्रवर्तते। रोहिणी पीडयत्येवमुभौ च शशिभास्करौ। चित्रास्वात्यन्तरे चैव विष्ठितः परुषग्रहः॥<br><br>85: वक्रानुवनं कृत्वा च श्रवणं पावकप्रभः। ब्रह्मराशि समावृत्य लोहिताङ्गो व्यवस्थितः॥<br><br>86: सर्वसस्यपरिच्छन्ना पृथिवी सस्यमालिनी। पञ्चशीर्षा यवाश्चापि शतशीर्षाश्च शालयः॥<br><br>87: प्रधानाः सर्वलोकस्य यास्वायत्तमिदं जगत्। ता गाव: प्रस्तुता वत्सैः शोणितं प्रक्षरन्त्युत॥<br><br>88: निश्चरुरर्चिषश्चापात् खङ्गाश्च ज्वलिता भृशम्। व्यक्तं पश्यन्ति शस्त्राणि संग्रामं समुपस्थितम्॥<br><br>89: अग्निवर्णा यथा भासः शस्त्राणामुदकस्य च। कवचानां ध्वजानां च भविष्यति महाक्षयः॥<br><br>90: पृथिवी शोणितावर्ता ध्वजोडुपसमाकुला। कुरूणां वैशसे राजन् पाण्डवैः सह भारत॥<br><br>91: दिक्षु प्रज्वलितास्याश्च व्याहरन्ति मृगद्विजाः। अत्याहितं दर्शयन्तो वेदयन्ति महद् भयम्॥<br><br>92: एकपक्षाक्षिचरणः शकुनिः खचरो निशि। रौद्रं वदति संरब्धः शोणितं छर्दयनिव॥<br><br>93: शस्त्राणि चैव राजेन्द्र प्रज्वलन्तीव सम्प्रति। सप्तर्षीणामुदाराणां समवच्छाद्यते प्रभा॥<br><br>94: संवत्सरस्थायिनौ च ग्रहौ प्रज्वलितावुभौ। विशाखायाः समीपस्थौ बृहस्पतिशनैश्चरौ॥<br><br>95: चन्द्रादित्यावुभौ ग्रस्तावेकाह्रा हि त्रयोदशीम्। अपर्वणि ग्रहं यातौ प्रजासंक्षयमिच्छतः॥<br><br>96: अशोभिता दिशः सर्वाः पांसुवर्षेः समन्ततः। उत्पातमेघा रौद्राश्च रात्रौ वर्षन्ति शोणितम्॥<br><br>97: कृत्तिकां पीड़यंस्तीक्ष्णैर्नक्षत्रं पृथिवीपते। अभीक्ष्णवाता वायन्ते धूमकेतुमवस्थिताः॥<br><br>98: विषमं जनयन्त्येत आक्रन्दजननं महत्। त्रिषु सर्वेषु नक्षत्रनक्षत्रेषु विशाम्पते। गृध्रः सम्पतते शीर्ष जनयन् भयमुत्तमम्॥<br><br>99: चतुर्दशी पञ्चदशी भूतपूर्वां च षोडशीम्। इमां तु नाभिजानेऽहममावास्यां त्रयोदशीम्। चन्द्रसूर्यावुभौ ग्रस्तावेकमासी त्रयोदशीम्॥<br><br>100: अपर्वणि ग्रहेणैतौ प्रजाः संक्षपयिष्यतः। मांसवर्ष पुनस्तीव्रमासीत् कृष्णचतुर्दशीम्। शोणितैर्वक्त्रसम्पूर्णा अतृप्तास्तत्र राक्षसाः॥<br><br>101: प्रतिस्रोतो महानद्यः सरितः शोणितोदकाः। फेनायमानाः कूपाश्च कूर्दन्ति वृषभा इव॥<br><br>102: पतन्त्युल्का सनिर्घाताः शक्राशनिसमप्रभाः। अद्य चैव निशां व्युष्टामनयं समवाप्स्यथ॥<br><br>103: विनिःसृत्य महोल्काभिस्तिमिरं सर्वतोदिशम्। अन्योन्यमुपतिष्ठद्भिस्तत्र चोक्तं महर्षिभिः॥<br><br>104: भूमिपालसहस्राणां भूमिः पास्यति शोणितम्। कैलासमन्दराभ्यां तु तथा हिमवता विभो॥<br><br>105: सहस्रशो महाशब्दः शिखराणि पतन्ति च। महाभूता भूमिकम्पे चत्वारः सागराः पृथक्। वेलामुद्वर्तयन्तीव क्षोभयन्तो वसुंधराम्॥<br><br>106: वृक्षानुन्मथ्य वान्त्युग्रा वाताः शर्करकर्षिणः। आभग्नाः सुमहावातैरशनीभिः समाहताः॥<br><br>107: वृक्षाः पतन्ति चैत्याश्च ग्रामेषु नगरेषु च। नीललोहितपीतश्च भवत्यग्निर्हतो द्विजैः॥<br><br>108: वामाचिर्दुष्टगन्धश्च मुञ्चन् वै दारुणं स्वनम्। स्पर्शा गन्धा रसाश्चैव विपरीता महीपते॥<br><br>109: धूम ध्वजाः प्रमुञ्चन्ति कम्पमाना मुहुर्मुहुः। मुञ्चन्त्यङ्गारवर्षं च भेर्यश्च पटहास्तथा॥<br><br>110: शिखराणां समृद्धानामुपरिष्टात् समन्ततः । वायसाश्च रुवन्त्युग्रं वामं मण्डलमाश्रिताः॥<br><br>111: पक्वापक्वेति सुभृशं वावाश्यन्ते वयांसि च। निलीयन्ते ध्वजाग्रेषु क्षयाय पृथिवीक्षिताम्॥<br><br>112: ध्यायन्तः प्रकिरन्तश्च व्याला वेपथुसंयुताः। दीनास्तुरङ्गमा: सर्वे वारणा: सलिलाश्रयाः॥<br><br>113: एतच्छ्रुत्वा भवानत्र प्राप्तकालं व्यवस्यताम्। यथा लोकः समुच्छेदं नायं गच्छेत भारत॥<br><br>114: वैशम्पायन उवाच पितुर्वचो निशम्यैतद् धृतराष्ट्रोऽब्रवीदिदम्। दिष्टमेतत् पुरा मन्ये भविष्यति नरक्षयः॥<br><br>115: राजानः क्षत्रधर्मेण यदि वध्यन्ति संयुगे। वीरलोकं समासाद्य सुखं प्राप्स्यन्ति केवलम्॥<br><br>116: इह कीर्ति परे लोके दीर्घकालं महत् सुखम्। प्राप्स्यन्ति पुरुषव्याघ्राः प्राणांस्त्यक्त्वा महाहवे॥<br><br>117: वैशम्पायन उवाच एवमुक्तो मुनिस्तत्त्वं कवीन्द्रो राजसत्तम। धृतराष्ट्रेण पुत्रेण ध्यानमन्वगमत् परम्॥<br><br>118: स मुहूर्त तथा ध्यात्वा पुनरेवाब्रवीद् वचः। असंशयं पार्थिवेन्द्र कालः संक्षियते जगत्॥<br><br>119: सृजते च पुनर्लोकान् नेह विद्यति शाश्वतम्। ज्ञातीनां वै कुरूणां च सम्बन्धिसुहृदां तथा॥<br><br>120: धयं देशय पन्थानं समर्थो ह्यसि वारणे। क्षुद्रं जातिवधं प्राहुर्मा कुरुष्व ममाप्रियम्॥<br><br>121: कालोऽयं पुत्ररूपेण तव जातो विशाम्पते। न वधः पूज्यते वेदे हितं नैव कथंचन॥<br><br>122: हन्यात् स एनं यो हन्यात् कुलधर्मं स्विकां तनुम्। कालेनोत्पथगन्ताऽसि शक्ये सति यथाऽऽपदि॥<br><br>123: कुलस्यास्य विनाशाय तथैव च महीक्षिताम्। अनर्थो राज्यरूपेण तव जातो विशाम्पते॥<br><br>124: लुप्तधर्मा परेणासि धर्मं दर्शय वै सुतान्। किं ते राज्येन दुर्धर्ष येन प्राप्तोऽसि किल्बिषम्॥<br><br>125: यशो धर्मं च कीर्तिं च पालयन् स्वर्गमाप्स्यसि। एवं ब्रुवति विप्रेन्द्र धृतराष्ट्रोऽम्बिकासुतः। आक्षिप्य वाक्यं वाक्यज्ञो वाक्यं चैवाब्रवीत् पुनः॥<br><br>126: धृतराष्ट्र उवाच यथा भवान् वेत्ति तथैव वेत्ता भावाभावौ विदितौ मे यथार्थो। कौरवाः॥<br><br>127: स्वार्थे हि सम्मुह्यति तात लोको मां चापि लोकात्मकमेव विद्धि॥<br><br>128: प्रसादये त्वामतुलप्रभावं त्वं नो गतिर्दर्शयिता च धीरः। न चापि ते मद्वशगा महर्षे न चाधर्मं कर्तुमर्हा हि मे मतिः॥<br><br>129: त्वं हि धर्मप्रवृत्तिश्च यशः कीर्तिश्च भारती। कुरूणां पाण्डवानां च मान्यश्चापि पितामहः॥<br><br>130: व्यास उवाच वैचित्रवीर्य नृपते यत् ते मनसि वर्तते। अभिधत्स्व यथाकामं छेत्ताऽस्मि तव संशयम्॥<br><br>131: धृतराष्ट्र उवाच यानि लिङ्गानि संग्रामे भवन्ति विजयिष्यताम्। तानि सर्वाणि भगवञ्छ्रोतुमिच्छामि तत्त्वतः॥<br><br>132: व्यास उवाच प्रसन्नभाः पावक ऊर्ध्वरश्मिः प्रदक्षिणावर्तशिखो विधूमः। पुण्या गन्धाश्चाहुतीनां प्रवान्ति जयस्यैतद् भाविनो रूपमाहुः॥<br><br>133: गम्भीरघोषाश्च महास्वनाश्च शङ्खा मृदङ्गाश्च नदन्ति यत्र। विशुद्धरश्मिस्तपनः शशी च जयस्यैतद् भाविनो रूपमाहुः॥<br><br>134: इष्टा वाचः प्रसृता वायसानां सम्प्रस्थितानां च गमिष्यतां च। ये पृष्ठतस्ते त्वरयन्ति राजन् ये चाग्रतस्ते प्रतिषेधयन्ति॥<br><br>135: कल्याणवाचः शकुना राजहंसाः शुकाः क्रौञ्चा: शतपत्राश्च यत्र। प्रदक्षिणाश्चैव भवन्ति संख्ये ध्रुवं जयस्तत्र वदन्ति विप्राः॥<br><br>136: अलङ्कारैः कवचैः केतुभिश्च सुखप्रणादैहेषितैर्वा हयानाम्। भ्राजिष्मती दुष्प्रतिवीक्षणीया येषां चमूस्ते विजयन्ति शत्रून्॥<br><br>137: हृष्टा वाचस्तथा सत्त्वं योधानां यत्र भारत। न म्लायन्ति सजश्चैव ते तरन्ति रणोदधिम्॥<br><br>138: इष्टा वाचः प्रविष्टस्य दक्षिणाः प्रविविक्षतः। पश्चात् संधारयन्त्यर्थमग्रे च प्रतिषेधिका:॥<br><br>139: शब्दरूपरसस्पर्शगन्धाश्चाविकृताः शुभाः। सदा हर्षश्च योधानां जयतामिह लक्षणम्॥<br><br>140: अनुगा वायवो वान्ति तथाऽभ्राणि वयांसि च। अनुप्लवन्ति मेघाश्च तथैवेन्द्रधनूंषि च॥<br><br>141: एतानि जयमानानां लक्षणानि विशाम्पते। भवन्ति विपरीतानि मुमूर्पूणा जनाधिप॥<br><br>142: अल्पायां वा महत्यां वा सेनायामिति निश्चयः। हर्षो योधगणस्यैको जयलक्षणमुच्यते॥<br><br>143: एको दीर्णो दारयति सेनां सुमहतीमपि। अपि॥<br><br>144: शक्या समाधातुं संनिपाते दुर्निवा तदा चैव प्रभग्ना महती चमूः। अपामिव महावेगास्त्रस्ता मृगगणा इव॥<br><br>145: नैव महाचमूः। दीर्णामित्येव दीर्यन्ते सुविद्वांसोऽपि भारत॥<br><br>146: भीतान् भग्नांश्च सम्प्रेक्ष्य भयं भूयोऽभिवर्धते। प्रभग्ना सहसा राजन् दिशो विद्रवते चमूः॥<br><br>147: नैव स्थापयितुं शक्या शूरैरपि महाचमूः। सत्कृत्य महतीं सेनां चतुरङ्गां महीपतिः। उपायपूर्वं मेधावी यतेत सततोत्थितः॥<br><br>148: उपायविजयं श्रेष्ठमाहुर्भेदन मध्यमम्। जघन्य एष विजयो यो युद्धेन विशाम्पते॥<br><br>149: महादोष: संनिपातस्तस्याद्यः क्षय उच्यते। परस्परज्ञाः संहृष्टा व्यवधूताः सुनिश्चिताः॥<br><br>150: पञ्चाशदपि ये शूरा मृद्नन्ति महतीं चमूम्। अपि वा पञ्च षट् सप्त विजयन्त्यनिवर्तिनः॥<br><br>151: न वैनतेयो गरुडः प्रशंसति महाजनम्। दृष्ट्वा सुपर्णोऽपचितिं महत्या अपि भारत॥<br><br>152: न बाहुल्येन सेनाया जयो भवति नित्यशः। अध्रुवो हि जयो नाम दैवं चात्र परायणम्। जयवन्तो हि संग्रामे कृतकृत्या भवन्ति हि॥<br><br>153: वैशम्पायन उवाच एवमुक्त्वा ययौ व्यासो धृतराष्ट्राय धीमते। धृतराष्ट्रोऽपि तच्छ्रुत्वा ध्यानमेवान्वपद्यत॥<br><br>154: स मुहूर्तमिव ध्यात्वा विनिःश्वस्य मुहुर्मुहुः। संजय संशितात्मानमपृच्छद् भरतर्षभ। ॥<br><br>155: संजयेमे महीपालाः शूरा युद्धाभिनन्दिनः। अन्योन्यमभिनिघ्नन्ति शस्त्रैरुच्चावचैरिह॥<br><br>156: पार्थिवाः पृथिवीहेतोः समभित्यज्य जीवितम्। न वा शाम्यन्ति निघ्नन्तो वर्धयन्ति यमक्षयम्॥<br><br>157: भौममैश्वर्यमिच्छन्तो न मृष्यन्ते परस्परम्। मन्ये बहुगणा भूमिस्तन्ममाचक्ष्व संजय॥<br><br>158: बहूनि च सहस्राणि प्रयुतान्यर्बुदानि च। कोट्यश्च लोकवीराणां समेताः कुरुजाङ्गले॥<br><br>159: देशानां च परीमाणं नगराणां च संजय। श्रोतुमिच्छामि तत्त्वेन यत एते समागताः॥<br><br>160: दिव्यबुद्धिप्रदीपेन युक्तस्त्वं ज्ञानचक्षुषा। प्रभावात् तस्य विप्रर्व्यासस्यामिततेजसः॥<br><br>161: संजय उवाच यथाप्रज्ञं महाप्राज्ञ भौमान् वक्ष्यामि ते गुणान्। शास्त्रचक्षुरवेक्षस्व नमस्ते भरतर्षभ॥<br><br>162: द्विविधानीह भूतानि चराणि स्थावराणि च। त्रसानां त्रिविधा योनिरण्डस्वेदजरायुजाः॥<br><br>163: त्रसानां खलु सर्वेषां श्रेष्ठा राजन् जरायुजाः। जरायुजानां प्रवरा मानवाः पशवश्च ये॥<br><br>164: नानारूपधरा राजेस्तेषां भेदाश्चतुर्दश। वेदोक्ताः पृथिवीपाल येषु यज्ञाः प्रतिष्ठिताः॥<br><br>165: ग्राम्याणां पुरुषाः श्रेष्ठाः सिंहाश्चारण्यवासिनाम्। सर्वेषामेव भूतानामन्योन्येनोपजीवनम्॥<br><br>166: उद्भिज्जाः स्थावराः प्रोक्तास्तेषां पञ्चैव जातयः। वृक्षगुल्मलतावल्लयस्त्वक्सारास्तृणाजातयः॥<br><br>167: तेषां विंशतिरेकोना महाभूतेषु पञ्चसु। चतुर्विंशतिरुद्दिष्टा गायत्री लोकसम्मता॥<br><br>168: य एतां वेद गायत्री पुण्यां सर्वगुणान्विताम्। तत्त्वेन भरतश्रेष्ठ स लोके न प्रणश्यति॥<br><br>169: अरण्यवासिनः सप्त सप्तैषां ग्रामवासिनः। सिंहा व्याघ्रा वराहाच महिषा वारणास्तथा॥<br><br>170: ऋक्षाश्च वानराश्चैव सप्तारण्याः स्मृता नृप। गौरजाविमनुष्याश्च अश्वाश्वतरगर्दभाः॥<br><br>171: एते ग्राम्या: समाख्याताः पशवः सप्त साधुभिः। एते वै पशवो राजन् ग्राम्यारण्याश्चतुर्दश॥<br><br>172: भूमौ च जायते सर्वं भूमौ सर्वं विनश्यति। भूमिः प्रतिष्ठा भूतानां भूमिरेव सनातनम्॥<br><br>173: यस्य भूमिस्तस्य सर्वं जगत् स्थावरजङ्गमम्। तत्रातिगृद्धा राजानो विनिघ्नन्तीतरेतरम्॥<br><br>174: धृतराष्ट्र उवाच नदीनां पर्वतानां च नामधेयानि संजय। तथा जनपदानां च ये चान्ये भूमिमाश्रिताः॥<br><br>175: प्रमाणं च प्रमाणज्ञ पृथिव्या मम सर्वतः। निखिलेन समाचक्ष्व काननानि च संजय॥<br><br>176: भूमेरेते गुणा: संजय उवाच पञ्चेमानि महाराज महाभूतानि संग्रहात्। जगतीस्थानि सर्वाणि समान्याहुर्मनीषिणः॥<br><br>177: भूमिरापस्तथा वायुरग्निराकाशमेव च। गुणोत्तराणि सर्वाणि तेषां भूमिः प्रधानतः॥<br><br>178: शब्दः स्पर्शश्च रूपं च रसो गन्धश्च पञ्चमः। प्रोक्ता ऋषिभिस्तत्त्ववेदिभिः॥<br><br>179: चत्वारोऽप्सु गुणा राजन् गन्धस्तत्र न विद्यते। शब्दः स्पर्शश्च रूपं च तेजसोऽथ गुणास्त्रयः। शब्दः स्पर्शश्च वायोस्तु आकाशे शब्द एव तु॥<br><br>180: एते पञ्च गुणा राजन् महाभूतेषु पञ्चसु! वर्तन्ते सर्वलोकेषु येषु भूताः प्रतिष्ठिताः॥<br><br>181: हेमकूटात् परं चैव हरिवर्षं प्रचक्षते। अन्योन्यं नाभिवर्तन्ते साम्यं भवति वै यदा॥<br><br>182: यदा तु विषमीभावमाविशन्ति परस्परम्। तदा देहैर्देहवन्तो व्यतिरोहन्ति नान्यथा॥<br><br>183: अचिन्त्याः खलु ये आनुपूर्व्या विनश्यन्ति जायन्ते चानुपूर्वशः। सर्वाण्यपरिमेयाणि तदेषां रूपमैश्वरम्॥<br><br>184: तत्र तत्र हि दृश्यन्ते धातवः पाञ्चभौतिकाः। तेषां मनुष्यास्तर्केण प्रमाणानि प्रचक्षते॥<br><br>185: भावा न तास्तर्केण साधयेत्। प्रकृतिभ्यः परं यत् तु तदचिन्त्यस्य लक्षणम्॥<br><br>186: सुदर्शनं प्रवक्ष्यामि द्वीपं तु कुरुनन्दन। परिमण्डलो महाराज द्वीपोऽसौ चक्रसंस्थितः॥<br><br>187: नदीजलप्रतिच्छन्नः पर्वतैश्चाभ्रसंनिभैः। पुरैश्च विविधाकारै रम्यैर्जनपदैस्तथा॥<br><br>188: वृक्ष पुष्पफलोपेतैः सम्पन्नधनधान्यवान्। लवणेन समुद्रेण समन्तात् परिवारितः॥<br><br>189: यथा हि पुरुषः पश्येदादर्श मुखमात्मनः। एवं सुदर्शनद्वीपो दृश्यते चन्द्रमण्डले॥<br><br>190: द्विरंशे पिप्पलस्तत्र द्विरंशे च शशो महान्। सर्वौषधिसमावायः सर्वतः परिवारितः॥<br><br>191: आपस्ततोऽन्यो विज्ञेयाः शेषः संक्षेप उच्यते। ततोऽन्य उच्यते चायमेनं संक्षेपतः शृणु॥<br><br>192: धृतराष्ट्र उवाच उक्तो द्वीपस्य संक्षेपो विधिवद् बुद्धिमंस्त्वया। तत्त्वज्ञश्चासि सर्वस्य विस्तरं ब्रूहि संजय॥<br><br>193: यावान् भूम्यवकाशोऽयं दृश्यते शशलक्षणे। तस्य प्रमाणं प्रब्रूहि ततो वक्ष्यसि पिप्पलम्॥<br><br>194: वैशम्पायन उवाच एवं राज्ञा स पृष्टस्तु संजयो वाक्यमब्रवीत्। संजय उवाच प्रागायता महाराज षडेते वर्षपर्वताः। अवगाढा [भयतः समुद्रौ पूर्वपश्चिमौ॥<br><br>195: हिमवान् हेमकूटश्च निषधश्च नगोत्तमः। नीलश्च वैदूर्यमयः श्वेतश्च शशिसंनिभः॥<br><br>196: सर्वधातुविचित्रश्च शृङ्गवान् नाम पर्वतः। एते वै पर्वता राजन् सिद्धचारणसेविताः॥<br><br>197: एषामन्तरविष्कम्भो योजनानि सहस्रशः। तत्र पुण्या जनपदास्तानि वर्षाणि भारत॥<br><br>198: वसन्ति तेषु सत्त्वानि नानाजातीनि सर्वशः। इदं तु भारतं वर्षं ततो हैमवतं परम्॥<br><br>199: हेमकूटात् परं चैव हरिवर्षं प्रचक्षते। दक्षिणेन तु नीलस्य निषधस्योत्तरेण तु॥<br><br>200: प्रागायतो महाभाग माल्यवान् नाम पर्वतः। ततः परं माल्यवतः पर्वतो गन्धमादनः॥<br><br>201: परिमण्डलयोर्मध्ये मेरुः कनकपर्वतः। आदित्यतरुणाभासो विधूम इव पावकः॥<br><br>202: योजनानां सहस्राणि चतुरशीतिरुच्छ्रितः। अधस्ताच्चतुरशीतिर्योजनानां महीपते॥<br><br>203: ऊर्ध्वमधश्च तिर्यक् च लोकानावृत्य तिष्ठति। तस्य पार्श्वेष्वमी द्वीपाश्चत्वारः संस्थिता विभो॥<br><br>204: भद्राश्वः केतुमालश्च जम्बूद्वीपश्च भारत। उत्तराश्चैव कुरवः कृतपुण्यप्रतिश्रयाः॥<br><br>205: विहगः सुमुखो यस्तु सुपर्णस्यात्मजः किल। स वै विचिन्तयामास सौवर्णान् वीक्ष्य वायसान्॥<br><br>206: मेरुरुत्तममध्यानामधमानां च पक्षिणाम्। अविशेषकरो यस्मात् तस्मादेनं त्यजाम्यहम्॥<br><br>207: तमादित्योऽनुपर्येति सततं ज्योतिषां वरः। चन्द्रमाश्च सनक्षत्रो वायुश्चैव प्रदक्षिणः॥<br><br>208: स पर्वतो महाराज दिव्यपुष्पफलान्वितः। भवनैरावृतः सर्वैर्जाम्बूनदपरिष्कृतैः॥<br><br>209: तत्र देवगणा राजन् गन्धर्वासुरराक्षसाः। अप्सरोगणसंयुक्ताः शैले क्रीडन्ति सर्वदा॥<br><br>210: तत्र ब्रह्मा च रुद्रश्च शक्रश्चापि सुरेश्वरः। समेत्य विविधैर्यज्ञैर्यजन्तेऽनेकदक्षिणैः॥<br><br>211: तुम्बुरु रदश्चैव विश्वावसुर्हहा हुहूः। अभिगम्यामरश्रेष्ठांस्तुष्टुवुर्विविधैः स्तवैः॥<br><br>212: सप्तर्षयो महात्मानः कश्यपश्च प्रजापतिः। तत्र गच्छन्ति भद्रं ते सदा पर्वणि पर्वणि॥<br><br>213: तस्यैव मूर्धन्युशनाः काव्यो दैत्यैर्महीपते। इमानि तस्य रत्नानि तस्येमे रत्नपर्वताः॥<br><br>214: तस्मात् कुबेरो भगवांश्चतुर्थं भागमश्नुते। ततः कलांशं वित्तस्य मनुष्येभ्यः प्रयच्छति॥<br><br>215: पार्श्वे तस्योत्तरे दिव्यं सर्वर्तुकुसुमैश्चितम्। कर्णिकारवनं रम्यं शिलाजालसमुद्गतम्॥<br><br>216: तत्र साक्षात् पशुपतिर्दिव्यैर्भूतैः समावृतः। उमासहायो भगवान् रमते भूतभावनः॥<br><br>217: कर्णिकारमयीं मालां बिभ्रत्पादावलम्बिनीम्। त्रिभित्रैः कृतोद्योतस्त्रिभिः सूर्यैरिवोदितैः॥<br><br>218: तमुग्रतपसः सिद्धाः सुव्रताः सत्यवादिनः। पश्यन्ति न हि दुर्वृत्तैः शक्यो द्रष्टुं महेश्वरः॥<br><br>219: तस्य शैलस्य शिखरात् क्षीरधारा नरेश्वर। विश्वरूपापरिमिता भीमनिर्घातनि:स्वनः॥<br><br>220: पुण्या पुण्यतमैर्जुष्टा गङ्गा भागीरथी शुभा। प्लवन्तीव प्रवेगेन ह्रदे चन्द्रमसः शुभे॥<br><br>221: तया ह्युत्पादित: पुण्यः स ह्रदः सागरोपमः। तां धारयामास तदा दुर्धरा पर्वतैरपि॥<br><br>222: शतं वर्षसहस्राणां शिरसैव पिनाकधूक्। मरोस्तु पश्चिमे भागे केतुमालो महीपते॥<br><br>223: जम्बूखण्डस्तु तत्रैव सुमहान् नन्दनोयमः। आयुर्दश सहस्राणि वर्षाणां तत्र भारत॥<br><br>224: सुवर्णवर्णाश्च नराः स्त्रियश्चाप्सरसोपमाः। अनामया वीतशोका नित्यं मुदितमानसाः॥<br><br>225: जायन्ते मानवास्तत्र निष्टप्तकनकप्रभाः। गन्धमादनशृङ्गेयु कुबेरः सह राक्षसैः॥<br><br>226: संवृतोऽप्सरसा सङ्घर्मोदते गुह्यकाधिपः। गन्धमादनपादेषु परेष्वपरगण्डिकाः॥<br><br>227: तत्र हृष्टा नरा राजंस्तेजोयुक्ता महाबलाः। स्त्रियश्चोत्पलवर्णाभाः सर्वाः सुप्रियदर्शनाः॥<br><br>228: नीलात् परतरं श्वेतं श्वेताद्धैरण्यकं परम्। वर्षमैरावतं राजन् नानाजनपदावृतम्॥<br><br>229: धनु:संस्थे महाराज द्वे वर्षे दक्षिणोत्तरे। इलावृतं मध्यमं तु पञ्च वर्षाणि चैव हि॥<br><br>230: उत्तरोत्तरमेतेभ्यो वर्षमुद्रिच्यते गुणैः। आयुःप्रमाणमारोग्यं धर्मतः कामतोऽर्थतः॥<br><br>231: समन्वितानि भूतानि तेषु वर्षेषु भारत। एवमेषा महाराज पर्वतैः पृथिवी चिता। ॥<br><br>232: हेमकूटस्तु सुमहान् कैलासो नाम पर्वतः। यत्र वैश्रवणो राजन् गुह्यकैः सह मोदते॥<br><br>233: अस्त्युत्तरेण कैलासं मैनाकं पर्वतं प्रति। हिरण्यशृङ्गः सुमहान् दिव्यो मणिमयो गिरिः॥<br><br>234: तस्य पार्श्वे महद् दिव्यं शुभं काञ्चनवालुकम्। रम्यं बिन्दुसरो नाम यत्र राजा भगीरथ॥<br><br>235: द्रष्टुं भागीरथीं गङ्गामुवास बहुलाः समाः। यूपा मणिमयास्तत्र चैत्याचापि हिरण्मयाः॥<br><br>236: तत्रेष्ट्वा तु गतः सिद्धिं सहस्राक्षो महायशाः। स्रष्टा भूतपतिर्यत्र सर्वलोकैः सनातनः॥<br><br>237: उपास्यते तिग्मतेजा यत्र भूतैः समन्ततः। नरनारायणौ ब्रह्मा मनुः स्थाणुश्च पञ्चमः॥<br><br>238: तत्र दिव्या त्रिपथगा प्रथमं तु प्रतिष्ठिता। ब्रह्मलोकादपक्रान्ता सप्तधा प्रतिपद्यते॥<br><br>239: वस्वोकसारा नलिनी पावनी च सरस्वती। जम्बूनदी च सीता च गङ्गा सिन्धुश्च सप्तमी॥<br><br>240: अचिन्त्या दिव्यसंकाशा प्रभोरेषैव संविधिः। उपासते यत्र सत्रं सहस्रयुगपर्यये। ॥<br><br>241: दृश्यादृश्या च भवति तत्र तत्र सरस्वती। एता दिव्याः सप्तगङ्गास्त्रिषु लोकेषु विश्रुताः॥<br><br>242: रक्षांसि वै हिमवति हेमकूटे तु गुह्यकाः। सर्प नागाश्च निषधे गोकर्णं च तपोवनम्॥<br><br>243: देवासुराणां सर्वेषां श्वेतपर्वत उच्यते। गन्धर्वा निषधे नित्यं नीले ब्रह्मपर्यस्तथा। । शृङ्गवांस्तु महाराज देवानां प्रतिसंचरः॥<br><br>244: इत्येतानि महाराज सप्त वर्षाणि भागशः। भूतान्युपनिविष्टानि गतिमन्ति ध्रुवाणि च॥<br><br>245: तेषामृद्धिर्बहुविधा दृश्यते दैवमानुषी। अशक्या परिसंख्यातुं श्रद्धेया तु बुभूषता॥<br><br>246: यां तु पृच्छसि मां राजन् दिव्यामेतां शशाकृतिम्। पार्श्वे शशस्य द्वे वर्षे उक्ते ये दक्षिणोत्तरे। कर्णौ तु नागद्वीपश्च काश्यपद्वीप एव च। ॥<br><br>247: ताम्रपर्णः शिरो राजञ्छीमान् मलयपर्वतः। एतद् द्वितीयं द्वीपस्य दृश्यते शशसंस्थितम्॥<br><br>248: धृतराष्ट्र उवाच मेरोरथोत्तरं पार्श्व पूर्वं चाचक्ष्व संजय। निखिलेन महाबुद्धे माल्यवन्तं च पर्वतम्॥<br><br>249: संजय उवाच दक्षिणेन तु नीलस्य मेरोः पार्श्वे तथोत्तरे। उत्तराः कुरवो राजन् पुण्याः सिद्धनिषेविताः॥<br><br>250: तत्र वृक्षा मधुफला नित्यपुष्पफलोपगाः। पुष्पाणि च सुगन्धीनि रसवन्ति फलानि च॥<br><br>251: सर्वकामफलास्तत्र केचिद् वृक्षा जनाधिप। अपरे क्षीरिणो नाम वृक्षास्तत्र नराधिप॥<br><br>252: ये क्षरन्ति सदा क्षीरं षड्रसं चामृतोपमम्। वस्त्राणि च प्रसूयन्ते फलेष्वाभरणानि च॥<br><br>253: सर्वा मणिमयी भूमिः सूक्ष्मकाञ्चनवालुका। सर्वर्तुसुखसंस्पर्शा निष्पङ्का च जनाधिप। पुध्यकरिण्यः शुभास्तत्र सुखस्पर्शा मनोरमाः॥<br><br>254: देवलोकच्युताः सर्वे जायन्ते तत्र मानवाः। शुक्लाभिजनसम्पन्नाः सर्वे सुप्रियदर्शनाः॥<br><br>255: मिथुनानि च जायन्ते स्त्रियश्चाप्सरसोपमाः। तेषां ते क्षीरिणां क्षीरं पिबन्त्यमृतसंनिभम्॥<br><br>256: मिथुनं जायते काले समं तच्च प्रवर्धते। तुल्यरूपगुणोपेतं समवेषं तथैव च॥<br><br>257: एकैकमनुरक्तं च चक्रवाकसमं विभो। निरामयाश्च ते लोका नित्यं मुदितमानसाः॥<br><br>258: दश वर्षसहस्राणि दश वर्षशतानि च। जीवन्ति ते महाराज न चान्योन्यं जहत्युत॥<br><br>259: भारुण्डा नाम शकुनास्तीक्ष्णतुण्डा महाबलाः। तान् निर्हरन्तीह मृतान् दरीषु प्रक्षिपन्ति च॥<br><br>260: उत्तराः कुरवो राजन् व्याख्यातास्ते समासतः। मेरोः पार्श्वमहं पूर्वं वक्ष्याम्यथ यथातथम्॥<br><br>261: तस्य मूर्धाभिषेकस्तु भद्राश्वस्य विशाम्पते। भद्रसालवनं यत्र कालाम्रश्च महाद्रुमः॥<br><br>262: कालाम्रस्तु महाराज नित्यपुष्पफलः शुभः। दुमश्च योजनोत्सेधः सिद्धचारणसेवितः। तत्र ते पुरुषाः श्वेतास्तेजोयुक्ता महाबलाः। स्त्रियः कुमुदवर्णाश्च सुन्दर्यः प्रियदर्शनाः॥<br><br>263: चन्द्रप्रभाश्चन्द्रवर्णाः पूर्णचन्द्रनिभाननाः। चन्द्रशीतलगायश्च नृत्यगीतविशारदाः॥<br><br>264: दश वर्षसहस्राणि तत्रायुर्भरतर्षभ। कालाम्ररसपीतास्ते नित्यं संस्थितयौवनाः॥<br><br>265: दक्षिणेन तु नीलस्य निषधस्योत्तरेण तु। सुदर्शनो नाम महाञ्जम्बूवृक्षः सनातनः॥<br><br>266: सर्वकामफलः पुण्यः सिद्धचारणसेवितः। तस्य नाम्ना समाख्यातो जम्बूद्वीप: सनातनः॥<br><br>267: योजनानां सहस्रं च शतं च भरतर्षभ। उत्सेधो वृक्षराजस्य दिवस्पृङ्मनुजेश्वरः॥<br><br>268: अरत्नीनां सहस्रं च शतानि दश पञ्च च। परिणाहस्तु वृक्षस्य फलानां रसभेदिनाम्॥<br><br>269: पतमानानि तान्युर्वी कुर्वन्ति विपुलं स्वनम्। मुञ्चन्ति च रसं राजेस्तस्मिन् रजतसंनिभम्॥<br><br>270: तस्या जम्ब्वाः फलरसो नदी भूत्वा जनाधिप। मेरुं प्रदक्षिणं कृत्वा सम्प्रयात्युत्तरान् कुरून्। ॥<br><br>271: तत्र तेषां मन:शान्तिन पिपासा जनाधिप। तस्मिन् फलरसे पीते न जरा बाधते च तान्॥<br><br>272: तत्र जाम्बूनदं नाम कनकं देवभूषणम्। इन्द्रगोपकसंकाशं जायते भास्वरं तु तत्॥<br><br>273: तरुणादित्यवर्णाश्च जायन्ते तत्र मानवाः। तथा माल्यवतः शृङ्गे दृश्यते हव्यवाट् सदा॥<br><br>274: नाम्ना संवर्तको नाम कालग्निर्भरतर्षभ। तथा माल्यवतः शृङ्गे पूर्वपूर्वानुगण्डिका॥<br><br>275: योजनानां सहस्राणि पञ्चषण्माल्यवानथ। महारजतसंकाशा जायन्ते तत्र मानवाः॥<br><br>276: ब्रह्मलोकच्युताः सर्वे सर्वे सर्वेषु साधवः। तपस्तप्यन्ति ते तीव्र भवन्ति झूर्ध्वरेतसः। रक्षणार्थं तु भूतानां प्रविशन्ते दिवाकरम्॥<br><br>277: षष्टिस्तानि सहस्राणि षष्टिरेव शतानि च। अरुणस्याग्रतो यान्ति परिवार्य दिवाकरम्॥<br><br>278: षष्टि वर्षसहस्राणि षष्टिमेव शतानि च। आदित्यतापतप्तास्ते विशन्ति शशिमण्डलम्॥<br><br>279: धृतराष्ट्र उवाच वर्षाणां चैव नामानि पर्वतानां च संजय। आचक्ष्व मे यथातत्त्वं ये च पर्वतवासिनः॥<br><br>280: संजय उवाच दक्षिणेन तु श्वेतस्य निषधस्योत्तरेण तु। वर्ष रमणकं नाम जायन्ते तत्र मानवाः॥<br><br>281: शुक्लाभिजनसम्पन्नाः सर्वे सुप्रियदर्शनाः। निःसपत्नाश्च ते सर्वे जायन्ते तत्र मानवाः॥<br><br>282: दश वर्षसहस्राणि शतानि दश पञ्च च। जीवन्ति ते महाराज नित्यं मुदितमानसाः॥<br><br>283: दक्षिणेन तु नीलस्य निषधस्योत्तरेण तु। वर्ष हिरण्मयं नाम यत्र हैरण्वती नदी॥<br><br>284: यत्र चायं महाराज पक्षिराट् पतगोत्तमः। यक्षानुगा महाराज धनिनः प्रियदर्शनाः॥<br><br>285: महाबलास्तत्र जना राजन् मुदितमानसाः। एकादश सहस्राणि वर्षाणां ते जनाधिप॥<br><br>286: आयुः प्रमाणं जीवन्ति शतानि दश पञ्च च। शृङ्गाणि च विचित्राणि त्रीण्येव मनुजाधिप। ॥<br><br>287: एकं मणिमयं तत्र तथैकं रोक्ममद्भुतम्। सर्वरत्नमयं चैकं भवनैरुपशोभितम्॥<br><br>288: तत्र स्वयंप्रभा देवी नित्यं वसति शाण्डिली। उत्तरेण तु शृङ्गस्य समुद्रान्ते जनाधिप॥<br><br>289: वर्षमैरावतं नाम तस्माच्छृङ्गमतः परम्। न तत्र सूर्यस्तपति न जीर्यन्ते च मानवाः॥<br><br>290: चन्द्रमाश्च सनक्षत्रो ज्योतिर्भूत इवावृतः। पद्मप्रभाः पद्मवर्णाः पद्मपत्रनिभेक्षणा:॥<br><br>291: पद्मपत्रसुगन्धाश्च जायन्ते तत्र मानवाः। अनिष्यन्दा इष्टगन्धा निरहारा जितेन्द्रियाः॥<br><br>292: देवलोकच्युताः सर्वे तथा विरजसो नृप। त्रयोदश सहस्राणि वर्षाणां ते जनाधिप॥<br><br>293: १४॥<br><br>294: आयुःप्रमाणं जीवन्ति नरा भरतसत्तम। क्षीरोदस्य समुद्रस्य तथैवोत्तरतः प्रभुः। हरिर्वसति वैकुण्ठः शकटे कनकामये॥<br><br>295: अष्टचक्रं हि तद् यान् भूतयुक्तं मनोजवम्। अग्निवर्णं महातेजो जाम्बूनदविभूषितम्॥<br><br>296: स प्रभुः सर्वभूतानां विभुश्च भरतर्षभ। संक्षेपो विस्तरश्चैव कर्ता कारयिता तथा॥<br><br>297: पृथिव्यापस्तथाऽऽकाशं वायुस्तेजश्च पार्थिव। स यज्ञः सर्वभूतानामास्यं तस्य हुताशनः॥<br><br>298: वैशम्पायन उवाच एवमुक्त: संजयेन धृतराष्ट्रो महामनाः। ध्यानमन्वगमद् राजन् पुत्रान् प्रति जनाधिप॥<br><br>299: स विचिन्त्य महातेजाः पुनरेवाब्रवीद् वचः। असंशयं सूतपुत्र कालः संक्षिपते जगत्। ॥<br><br>300: सृजते च पुनः सर्वं विद्यति नेह शाश्वतम्। नरो नारायणश्चैव सर्वज्ञः सर्वभूतहत्॥<br><br>301: देवा वैकुण्ठमित्याहुनरा विष्णुमिति प्रभुम्॥<br><br>302: धृतराष्ट्र उवाच यदिदं भारतं वर्षं यत्रेदं मूर्च्छितं बलम्। यत्रातिमात्रलुब्धोऽयं पुत्रो दुर्योधनो मम॥<br><br>303: यत्र गृद्धाः पाण्डुपुत्रा यत्र मे सज्जते मनः। एतन्मे तत्त्वमाचक्ष्व त्वं हि मे बुद्धिमान् मतः॥<br><br>304: संजय उवाच न तत्र पाण्डवा गृद्धाः शृणु राजन् वचो मम। गृद्धो दुर्योधनस्तत्र शकुनिश्चापि सौबलः॥<br><br>305: अपरे क्षत्रियाश्चैव नानाजनपदेश्वराः। गृद्धा भारते वर्षे न मृष्यन्ति परस्परम्॥<br><br>306: ये अत्र ते कीर्तयिष्यामि वर्ष भारत भारतम्। प्रियमिन्द्रस्य देवस्य मनोवैवस्वतस्य च॥<br><br>307: पृथोस्तु राजन् वैन्यस्य तथेक्ष्वाकोर्महात्मनः। ययातेरम्बरीषस्य मान्धातुर्नहुषस्य च॥<br><br>308: तथैव मुचुकुन्दस्य शिबैरौशीनरस्य च। ऋषभस्य तथैलस्य नृगस्य नृपतेस्तथा॥<br><br>309: कुशिकस्य त दुर्धर्ष गाधेश्चैव महात्मनः। सोमकस्य त दुर्धर्ष दिलीपस्य तथैव च॥<br><br>310: अन्येषां च महाराज क्षत्रियाणां बलीयसाम्। सर्वेषामेव राजेन्द्र प्रियं भारत भारतम्॥<br><br>311: तत् ते वर्षं प्रवक्ष्यामि यथायथमरिन्दम। शृणु मे गदतो राजन् यन्मां त्वं परिपृच्छसि॥<br><br>312: महेन्द्रो मलयः सह्यः शुक्तिमानृक्षवानपि। विध्यश्च पारियात्रश्च सप्तैते कुलपर्वताः॥<br><br>313: तेषां सहस्रशो राजन् पर्वतास्ते समीपतः। अविज्ञाताः सारवन्तो विपुलाचित्रसानवः॥<br><br>314: अन्ये ततोऽपरिज्ञाता ह्रस्वा ह्रस्वोपजीविनः। आर्या म्लेच्छाश्च कौरव्य तैर्मिश्राः पुरुषा विभो॥<br><br>315: नदी पिबन्ति विपुलां गङ्गां सिन्धुं सरस्वतीम्। गोदावरी नर्मदां च बाहुदां च महानदीम्॥<br><br>316: शतदूं चन्द्रभागां च यमुनां च महानदीम्। दृषद्वतीं विपाशां च विपापां स्थूलवालुकाम्॥<br><br>317: नदीं वेत्रवतीं चैव कृष्णवेणां च निम्नगाम्। इरावती वितस्तां च पयोष्णीं देविकामपि॥<br><br>318: वेदस्मृतां वेदवती त्रिदिवामिक्षुलां कृमिम्। करीषिणी चित्रवाहां चित्रसेनां च निम्नगाम्॥<br><br>319: गोमती धूतपापां च वन्दनां च महानदीम्। कौशिकीं त्रिदिवां कृत्या निचितां लोहितारणीम्॥<br><br>320: रहस्यां शतकुम्भां च सरयूं च तथैव च। चर्मण्वतीं वेत्रवती हस्तिसोमां दिशं तथा॥<br><br>321: शरावती पयोष्णीं च वेणां भीमरथीमपि। कावेरी चुलुकां चापि वाणीं शतबलामपि॥<br><br>322: नीवारामहितां चापि सुप्रयोगां जनाधिप। पवित्रां कुण्डली सिन्धुं राजनीं पुरमालिनीम्॥<br><br>323: पूर्वाभिरामां वीरां च भीमामोघवती तथा। पाशाशिनी पापहरां महेन्द्रां पाटलावतीम्॥<br><br>324: करीषिणीमसिक्नी च कुशचीरां महानदीम्। मकरी प्रवरां मेनां हेमां घृतवतीं तथा॥<br><br>325: पुरावतीमनुष्णां च शैब्यां कापी च भारत। सदानीरामधृष्या च कुशधारां महानदीम्॥<br><br>326: सदाकान्तां शिवां चैव तथा वीरमतीमपि। वस्त्रां सुवस्त्रां गौरी च कम्पनां सहिरण्वतीम्॥<br><br>327: वरां वीरकरां चापि पञ्चमी च महानदीम्। रथचित्रां ज्योतिरथां विश्वामित्रां कपिञ्जलाम्॥<br><br>328: उपेन्द्रा बहुलां चैव कुवीरामम्बुवाहिनीम्। विनदी पिञ्जलां वेणा तुङ्गवेणां महानदीम्॥<br><br>329: विदिशां कृष्णवेणां च ताम्रां च कपिलामपि। खलु सुवामां वेदाश्वां हरिश्रावां महापगाम्॥<br><br>330: शीघ्रां च पिच्छिलां चैव भारद्वाजी च निम्नगाम्। कौशिकी निम्नगां शोणां बाहुदामथ चन्द्रमाम्॥<br><br>331: दुर्गा चित्रशिलां चैव ब्रह्मवेध्यां बृहद्वतीम्। यवक्षामथ रोहीं च तथा जाम्बूनदीमपि। ॥<br><br>332: सुनसां तमसां दासी वसामन्यां वराणसीम्। नीलां घृतवतीं चैव पर्णाशां च महानदीम्॥<br><br>333: मानवीं वृषभां चैव ब्रह्ममेध्यां बृहनीम्। एताश्चान्याश्च बहुधा महानद्यो जनाधिप॥<br><br>334: सदा निरामयां कृष्णां मन्दगां मदवाहिनीम्। ब्राह्मणी च महागौरी दुर्गामपि च भारत॥<br><br>335: चित्रोपलां चित्ररथां मञ्जुलां वाहिनी तथा। मन्दाकिनी वैतरणी कोषां चापि महानदीम्॥<br><br>336: शुक्तिमतीमनङ्गां च तथैव वृषसाह्वयाम्। लोहित्यां करतोयां च तथैव वृषकाह्वयाम्॥<br><br>337: कुमारीमृषिकुल्यां च मारिषां च सरस्वतीम्। मन्दाकिनीं सुषुण्यां च सर्वां गङ्गां च भारत॥<br><br>338: विश्वस्य मातरः सर्वाः सर्वाश्चैव महाफलाः। तथा नद्यस्त्वप्रकाशाः शतशोऽथ सहस्रशः॥<br><br>339: इत्येताः सरितो राजन् समाख्याता यथास्मृति। अत उर्ध्वं जनपदान् निबोध गदतो मम॥<br><br>340: तत्रेमे कुरुपाञ्चाला: शाल्वा माद्रेयजाङ्गलाः। शूरसेनाः पुलिन्दाश्च बोधा मालास्तथैव च॥<br><br>341: मत्स्याः कुशल्या: सौशल्या:कुन्तयः कान्तिकोसलाः। चेदिमत्स्यकरूषाश्च भोजाः सिन्धुपुलिन्दकाः॥<br><br>342: उत्तमाश्वदशार्णाश्च मेकलाश्चोत्कलैः सह। पञ्चाला: कोसलाश्चैव नैकपृष्ठा धुरंधराः॥<br><br>343: गोधा मद्रकलिङ्गाश्च काशयोऽपरकाशयः। जठराः कुक्कुराश्चैव सदशार्णाश्च भारत॥<br><br>344: कुन्तयोऽवन्तयश्चैव तथैवापरकुन्तयः। गोमन्ता मण्डकाः सण्डा विदर्भा रूपवाहिकाः॥<br><br>345: अश्मकाः पाण्डुराष्ट्राश्च गोपराष्ट्राः करीतयः। अधिराज्यकुशाद्याश्च मल्लराष्ट्रं च केवलम्॥<br><br>346: वारवास्यायवाहाश्चचक्राश्चक्रातयः शकाः। विदेहा मगधाः स्वक्षा मलजा विजयास्तथा॥<br><br>347: अङ्गा वङ्गा कलिङ्गाश्च यकृल्लोमान एव च। मल्ला: सुदेष्णाः प्रह्लादामाहिकाः शशिकास्तथा। । ४६। बाह्निका वाटधानाश्च आभीराः कालतोयकाः। अपरान्ताः परान्ताश्च पञ्चालाश्चर्ममण्डलाः॥<br><br>348: अटवीशिखराश्चैव मेरुभूताश्च मारिष। उपावृत्तानुपावृत्ताः स्वराष्ट्राः केकयास्तथा॥<br><br>349: कुन्दापरान्ता माहेयाः कक्षा सामुद्रनिष्कुटाः। अन्ध्राश्च बहवो राजन्नन्तगिर्यास्तथैव च॥<br><br>350: बहिगिर्याङ्गमलजा मगधा मानवर्जकाः। समन्तराः प्रावृषेया भार्गवाश्च जनाधिप॥<br><br>351: पुण्ड्रा भर्गाः किराताश्च सुदृष्टा यामुनास्तथा। शका निषादा निषधास्तथैवानर्तनैर्ऋताः॥<br><br>352: दुर्गाला: प्रतिमत्स्याश्च कुन्तलाः कोसलास्तथा। तीरग्रहाः शूरसेना ईजिकाः कन्यकागुणाः॥<br><br>353: तिलभारा मसीराश्च मधुमन्तः सुकन्दकाः। काश्मीराः सिन्धुसौवीरा गान्धारा दर्शकान्तथा॥<br><br>354: अभीसारा उलूताश्च शैवला बालिकास्तथा। दार्वी च वानवा दर्वा वातजामर थोरगाः॥<br><br>355: बहुवाद्याश्च कौरव्य सुदामानः सुमल्लिकाः। वध्राः करीषकाश्चापि कुलिन्दोपत्यकास्तथा॥<br><br>356: वनायवो दशापार्श्वरोमाणः कुशबिन्दवः। कच्छा गोपालकक्षाश्च जाङ्गलाः कुरुवर्णकाः॥<br><br>357: किराता बर्वराः सिद्धा वैदेहास्ताम्रलिप्तकाः। ओण्ड्राम्लेच्छाः सैसिरिध्राः पार्वतीयाश्च मारिष॥<br><br>358: अथापरे जनपदा दक्षिणा भरतर्षभ। द्रविडाः केरलाः प्राच्या भूषिका वनवासिकाः॥<br><br>359: कर्णाटका महिषका विकल्पा मूषकास्तथा। शिल्लिकाः कुन्तलाश्चैव सौहृदा नभकाननाः॥<br><br>360: कौकुट्टकास्तथा चोलाः कोङ्कणा मालवा नराः। समङ्गाः करकाश्चैव कुकुराङ्गारमारिषाः॥<br><br>361: ध्वजिन्युत्सवसंकेतास्त्रिगर्ताः शाल्वसेनयः। व्यूका: कोकबकाः प्रोष्ठाः समवेगवशास्तथा॥<br><br>362: तथैव विन्ध्यचुलिकाः पुलिन्दा वल्कलैः सह। मालवा बल्लवाश्चैव तथैवापरबल्लवाः॥<br><br>363: कुलिन्दाः कालदाश्चैव कुण्डलाः करटास्तथा। मूषकाः स्तनबालाश्च सनीपा घटसुंजयाः॥<br><br>364: अठिदाः पाशिवाटाश्च तनयाः सुनयास्तथा। ऋषिका विदभाः काकास्तङ्गणाः परतङ्गणाः॥<br><br>365: उत्तराश्चापरम्लेच्छा: क्रूरा भरतसत्तम। यवनाचीनकाम्बोजा दारुणा म्लेच्छजातयः॥<br><br>366: सकृद्ग्रहा: कुलत्थाश्च हूणाः पारसिकैः सह। तथैव रमणाश्चीनास्तथैव दशमालिकाः॥<br><br>367: क्षत्रियोपनिवेशाश्च वैश्यशूद्रकुलानि च। शूद्राभीराश्च दरदाः काश्मीराः पशुभिः सह॥<br><br>368: खाशीराश्चान्तचाराश्च पल्हवा गिरिगह्वराः। आत्रेयाः सभरद्वाजास्तथैव स्तनपोषिकाः॥<br><br>369: प्रोषकाश्च कलिङ्गाश्च किरातानां च जातयः। तोमरा हन्यमानाश्च तथैव करभञ्जकाः॥<br><br>370: एते चान्ये जनपदाः प्राच्योदीच्यास्तथैव च। उद्देशमात्रेण मया देशाः संकीर्तिता विभो॥<br><br>371: यथागुणबलं चापि त्रिवर्गस्य महाफलम्। दुह्येत धेनुः कामधुग् भूमिः सम्यगनुष्ठिताः॥<br><br>372: तस्यां गृद्ध्यन्ति राजानः शूरा धर्मार्थकोविदाः। ते त्यजन्त्याहवे प्राणान् वसुगृद्धास्तरस्विनः॥<br><br>373: देवमानुषकायानां कामं भूमिः परायणम्। अन्योन्यस्यावलुम्पन्ति सारमेया यथाऽमिषम्॥<br><br>374: राजानो भरतश्रेष्ठ भोक्तुकामा वसुंधराम्। न चापि तृप्ति: कामानां विद्यतेऽद्यापि कस्यचित्। । ७४। तस्मात् परिग्रहे भूमेर्यतन्ते कुरुपाण्डवाः। साम्ना भेदेन दानेन दण्डेनैव च भारत॥<br><br>375: पिता भ्राता च पुत्राश्च खं द्योश्च नरपुङ्गव। भूमिर्भवति भूतानां सम्यगच्छिद्रदर्शना॥<br><br>376: धृतराष्ट्र उवाच भारतस्यास्य वर्षस्य तथा हैमवतस्य च। प्रमाणमायुषः सूत बलं चापि शुभाशुभम्॥<br><br>377: अनागतमतिक्रान्तं वर्तमानं च संजय। आचक्ष्व मे विस्तरेण हरिवर्षं तथैव च॥<br><br>378: संजय उवाच चत्वारि भारते वर्षे युगानि भरतर्षभ। कृतं त्रेता द्वापरं च तिष्यं च कुरुवर्धन॥<br><br>379: पूर्वं कृतयुगं नाम ततस्त्रेतायुगं प्रभो। संक्षेपाद् द्वापरस्याथ ततस्तिष्यं प्रवर्तते॥<br><br>380: चत्वारि तु सहस्राणि वर्षाणां कुरुसत्तम। आयु:संख्या कृतयुगे संख्याता राजसत्तम॥<br><br>381: तथा त्रीणि सहस्राणि त्रेतायां मनुजाधिप। द्वे सहस्र द्वापरे तु भुवि तिष्ठति साम्प्रतम्॥<br><br>382: न प्रमाणस्थितिहस्ति तिष्येऽस्मिन् भरतर्षभ। गर्भस्थाश्च म्रियन्तेऽत्र तथा जाता म्रियन्ति च॥<br><br>383: महाबलाः महासत्त्वाः प्रज्ञागुणसमन्विताः। प्रजायन्ते च जाताश्च शतशोऽथ सहस्रशः॥<br><br>384: जाताः कृतयुगे राजन् धनिनः प्रियदर्शनाः। प्रजायन्ते च जाताश्च मुनयो वै तपोधनाः॥<br><br>385: महोत्साहा महात्मानो धार्मिका: सत्यवादिनः। प्रियदर्शना वपुष्मन्तो महावीर्या धनुर्धराः॥<br><br>386: वराह युधि जायन्ते क्षत्रियाः शूरसत्तमाः। त्रेतायां क्षत्रिया राजन् सर्वे वै चक्रवर्तिनः॥<br><br>387: सर्ववर्णाश्च जायन्ते सदा चैव च द्वापरे। महोत्साहा वीर्यवन्तः परस्परजयैषिणः॥<br><br>388: तेजसाल्पेन संयुक्ताः क्रोधनाः पुरुषा नृप। लुब्धा अनृतकाश्चैव तिष्ये जायन्ति भारत॥<br><br>389: ईर्ष्या मानस्तथा क्रोधो मायाऽसूया तथैव च। तिष्ये भवति भूतानां रागो लोभश्च भारत॥<br><br>390: संक्षेपो वर्तते राजन् द्वापरेऽस्मिन् नराधिप। गुणोत्तरं हैमवतं हरिवर्षं ततः परम्॥<br><br>391: धृतराष्ट्र उवाच जम्बूखण्डस्त्वया प्रोक्तो यथावदिह संजय। विष्कम्भमस्य प्रब्रहि परिमाण तु तत्त्वतः॥<br><br>392: समुद्रस्य प्रमाणं च सम्यगच्छिद्रदर्शनम्। शाकद्वीपं च मे ब्रूहि कुशद्वीपं च संजय॥<br><br>393: शाल्मलिं चैव तत्त्वेन क्रौञ्चद्वीपं तथैव च। ब्रूहि गावल्गणे सर्वं राहोः सोमार्कयोस्तथा॥<br><br>394: संजय उवाच राजन् सुबहवो द्वीपा यैरिदं सततं जगत्। सप्तद्वीपान् प्रवक्ष्यामि चन्द्रादित्यौ ग्रहं तथा॥<br><br>395: अष्टादश सहस्राणि योजनानि विशाम्पते। षट् शतानि च पूर्णानि विष्कम्भो जम्बुपर्वतः॥<br><br>396: लावणस्य समुद्रस्य विष्कम्भो द्विगुणः स्मृतः। नानाजनपदाकीर्णो मणिविदुमचित्रितः॥<br><br>397: नैकधातुविचित्रैश्च पर्वतैरुपशोभितः। सिद्धचारणसंकीर्णः सागर: परिमण्डलः॥<br><br>398: शाकद्वीपं च वक्ष्यामि यथावदिह पार्थिव। शृणु मे त्वं यथान्यायं ब्रुवतः कुरुनन्दन॥<br><br>399: जम्बूद्वीपप्रमाणेन द्विगुणः स नराधिप। विष्कम्भेण महाराज सागरोऽपि विभागशः॥<br><br>400: क्षीरोदो भरतश्रेष्ठ येन सम्परिवारितः। तत्र पुण्या जनपदास्तत्र न म्रियते जनः॥<br><br>401: कुत एव हि दुर्भिक्षं क्षमातेजोयुता हि ते। शाकद्वीपस्य संक्षेपो यथावद् भरतर्षभ॥<br><br>402: उक्त एष महाराज किमन्यत् कथयामि ते। धृतराष्ट्र उवाच शाकद्वीपस्य संक्षेपो यथावदिह संजय॥<br><br>403: उक्तस्त्वया महाप्राज्ञ विस्तर ब्रूहि तत्त्वतः। संजय उवाच तथैव पर्वता राजन् सप्तात्र मणिभूषिताः॥<br><br>404: रत्नाकरास्तथा नद्यस्तेषां नामानि मे शृणु। अतीव गुणवत् सर्वं तत्र पुण्यं जनाधिप॥<br><br>405: देवर्षिगन्धर्वयुतः प्रथमो मेरुरुच्यते। प्रागायतो महाराज मलयो नाम पर्वतः॥<br><br>406: ततो मेघाः प्रवर्तन्ते प्रभवन्ति च सर्वशः। ततः परेण कौरव्य जलधारो महागिरिः॥<br><br>407: ततो नित्यमुपादत्ते वासवः परमं जलम्। ततो वर्ष प्रभवति वर्षकाले जनेश्वर॥<br><br>408: उच्चैगिरी रैवतको यत्र नित्यं प्रतिष्ठिता। रेवती दिवि नक्षत्रं पितामहकृतो विधिः॥<br><br>409: उत्तरेण तु राजेन्द्र श्यामो नाम महागिरिः। नवमेघप्रभः प्रांशुः श्रीमानुज्ज्वलविग्रहः॥<br><br>410: यतः श्यामत्वमापन्नाः प्रजा जनपदेश्वर। धृतराष्ट्र उवाच सुमहान् संशयो मेऽद्य प्रोक्तोऽयं संजय त्वया। प्रजाः कथं सूतपुत्र सम्प्राप्ताः श्यामतामिह॥<br><br>411: संजय उवाच सर्वेष्वेव महाराज द्वीपेषु कुरुनन्दन। गौरः कृष्णश्च वर्णों द्वौ तयोर्वर्णान्तरे नृप। ॥<br><br>412: श्यामो यस्मात् प्रवृत्तो वै तत् ते वक्ष्यामि भारत। आस्तेऽत्र भगवान् कृष्णस्तत्कान्त्याश्यामतां गतः॥<br><br>413: ततः परं कौरवेन्द्र दुर्गशैलो महोदयः। केसरः केसरयुतो यतो वातः प्रवर्तते॥<br><br>414: तेषां योजनविष्कम्भो द्विगुणः प्रविभागशः। वर्षाणि तेषु कौरव्य सप्तोक्तानि मनीषिभिः॥<br><br>415: महामेरुर्महाकाशो जलदः कुमुदोत्तरः। जलधारो महाराज सुकुमार इति स्मृतः॥<br><br>416: रेवतस्य त कौमारः श्यामस्य मणिकाञ्चनः। केसरस्याथ मोदाकी परेण तु महापुमान्॥<br><br>417: परिवार्य तु कौरव्य दैर्ध्य ह्रस्वत्वमेव च। जम्बूद्वीपेन संख्यातस्तस्य मध्ये महाद्रुमः॥<br><br>418: शाको नाम महाराज प्रजा तस्य सदानुगा। तत्र पुण्या जनपदाः पूज्यते तत्र शंकरः॥<br><br>419: तत्र गच्छन्ति सिद्धाश्च चारणा दैवतानि च। धार्मिकाच प्रजा राजश्चत्वारोऽतीव भारत॥<br><br>420: वर्णाः स्वकर्मनिरता न च स्तेनोऽत्र दृश्यते। दीर्घायुषो महाराज जरामृत्युविवर्जिताः॥<br><br>421: प्रजास्तत्र विवर्धन्ते वर्षास्विव समुद्रगाः। नद्यः पुण्यजलास्तत्र गङ्गा च बहुधा गता॥<br><br>422: सुकुमारी कुमारी च शीताशी वेणिका तथा। महानदी च कौरव्य तथा मणिजला नदी॥<br><br>423: चक्षुर्वर्धनिका चैव नदी भरतसत्तम। तत्र प्रवृताः पुण्योदा नद्यः कुरुकुलोद्वह॥<br><br>424: सहस्राणां शतोन्येव यतो वर्षति वासवः। न तासां नामदेयानि परिमाणं तथैव च॥<br><br>425: शक्यन्ते परिसंख्यातुं पुण्यास्ता हि सरिद्वराः। तव पुण्या जनपदाश्चत्वारो लोकसम्मताः॥<br><br>426: मङ्गाश्च मशकाश्चैव मानसा मन्दगास्तथा। मङ्गा ब्राह्मणभूयिष्ठाः स्वकर्मनिरता नृप॥<br><br>427: मशकेषु तु राजन्या धार्मिकाः सर्वकामदाः। मानसाश्च महाराज वैश्यधर्मोपजीविनः॥<br><br>428: सर्वकामसमायुक्ताः शूरा धर्मार्थनिश्चिताः। शूद्रास्तु मन्दगा नित्यं पुरुषा धर्मशीलिनः॥<br><br>429: न तत्र राजा राजेन्द्र न दण्डो न च दण्डिकः। स्वधर्मेणैव धर्मज्ञास्ते रक्षन्ति परस्परम्॥<br><br>430: एतावदेव शक्यं तु तत्र द्वीपे प्रभाषितुम्। एतदेव च श्रोतव्यं शाकद्वीपे महौजसि॥<br><br>431: संजय उवाच उत्तरेषु च कौरव्य द्वीपेषु श्रूयते कथा। एवं तत्र महाराज ब्रुवतश्च निबोध मे॥<br><br>432: घृततोय: समुद्रोऽत्र दधिमण्डोदकोऽपरः। सुरोदः सागरश्चैव तथान्यो जलसागरः॥<br><br>433: परस्परेण द्विगुणा: सर्वे द्वीपा नराधिप। पर्वताश्च महाराज समुद्रैः परिवारिताः॥<br><br>434: गौरस्तु मध्यमे द्वीपे गिरिर्मान:शिलो महान्। पर्वतः पश्चिमे कृष्णो नारायणसखो नृप॥<br><br>435: तत्र रत्नानि दिव्यानि स्वयं रक्षति केशवः। प्रसन्नश्चाभवत् तत्र प्रजानां व्यदधत् सुखम्॥<br><br>436: कुशस्तम्बः कुशद्वीपे मध्ये जनपदैः सह। सम्पूज्यते शाल्पलिश्च द्वीपे शाल्मलिके नृप॥<br><br>437: क्रौञ्चद्वीपे महाक्रोञ्चो गिरी रत्नचयाकरः। सम्पूज्यते महाराज चातुर्वर्येन नित्यदा॥<br><br>438: गोमन्तः पर्वतो राजन् सुमहान् सर्वधातुकः। यत्र नित्यं निवसति श्रीमान् कमललोचनः॥<br><br>439: मोक्षिभिः संगतो नित्यं प्रभुर्नारायणो हरिः। कुशद्वीपे तु राजेन्द्र पर्वतो विद्रुमैश्चितः॥<br><br>440: स्वनाम नामा दुर्धर्षो द्वितीयो हेमपर्वतः। द्युतिमान् नाम कौरव्य तृतीयः कुमुदो गिरिः॥<br><br>441: चतुर्थः पुष्पवान् नाम पञ्चमस्तु कुशेशयः। षष्ठो हरिगिरि म षडेते पर्वतोत्तमाः॥<br><br>442: तेषामन्तरविष्कम्भो द्विगुणः सर्वभागशः। औद्भिदं प्रथम वर्षं द्वितीयं वेणुमण्डलम्॥<br><br>443: तृतीयं सुरथाकारं चतुर्थं कम्बलं स्मृतम्। धृतिमत् पञ्चमं वर्ष षष्ठं वर्ष प्रभाकरम्॥<br><br>444: सप्तमं कापिलं वर्ष सप्तैते वर्षलम्भकाः। एतेषु देवगन्धर्वाः प्रजाश्च जगतीश्वरः॥<br><br>445: विहरन्ते रमन्ते च न तेषु म्रियते जनः। न तेषु दस्यवः सन्ति प्लेच्छजात्योऽपि वा नृप। । १५। गौरप्रायो जनः सर्वः सुकुमारश्च पार्थिव। . अवशिष्टेषु सर्वेषु वक्ष्यामि मनुजेश्वर॥<br><br>446: यथाश्रुतं महाराज तदव्यग्रमनाः शृणु। क्रौञ्चद्वीपे महाराज क्रौञ्चो नाम महागिरिः॥<br><br>447: क्रौञ्चात् परो वामनको वामनादन्धकारकः। अन्धकारात् परो राजन् मैनाकः पर्वतोत्तमः॥<br><br>448: मैनाकात् परतो राजन् गोविन्दो गिरिरुत्तमः। गोविन्दात् परतो राजन् निबिडो नाम पर्वतः॥<br><br>449: परस्तु द्विगुणस्तेषां विष्कम्भो वंशवर्धन। देशांस्तत्र प्रवक्ष्यामि तन्मे निगदतः शृणु। ॥<br><br>450: क्रौञ्चस्य कुशलो देशो वामनस्य मनोनुगः। मनोनुगात् परश्चोष्णो देशः कुरुकुलोद्वह॥<br><br>451: उष्णात् परः प्रावरकः प्रावारादन्धकारकः। अन्धकारकदेशात् तु मुनिदेशः परः स्मृतः॥<br><br>452: मुनिदेशात् परश्चैव प्रोच्यते दुन्दुभिस्वनः। सिद्धचारणसंकीर्णो गौरप्रायो जनाधिप॥<br><br>453: एते देशा महाराज देवगन्धर्वसेविताः। पुष्करे पुष्करो नाम पर्वतो मणिरत्नवान्॥<br><br>454: तत्र नित्यं प्रभवति स्वयं देवः प्रजापतिः। तं पर्युपासते नित्यं देवाः सर्वे महर्षयः॥<br><br>455: वाग्भिर्मनोऽनुकूलाभिः पूजयन्तो जनाधिप। जम्बूद्वीपात् प्रवर्तन्ते रत्नानि विविधान्युत॥<br><br>456: द्वीपेषु तेषु सर्वेषु प्रजानां कुरुसत्तम। ब्रह्मचर्येण सत्येन प्रजानां हि दमेन च॥<br><br>457: आरोग्यायुःप्रमाणाभ्यां द्विगुणं द्विगुणं ततः। एको जनपदो राजन् द्वीपेष्वेतेषु भारत। उक्ता जनपदा येषु धर्मश्चैकः प्रदृश्यते॥<br><br>458: ईश्वरो दण्डपुद्यम्य स्वयमेव प्रजापतिः। द्वीपानेतान् महाराज रक्षस्तिष्ठति नित्यदा॥<br><br>459: स राजा स शिवो राजन् स पिता प्रपितामहः। गोपायति नरश्रेष्ठ प्रजाः सजडपण्डिताः॥<br><br>460: भोजनं चात्र कौरव्य प्रजाः स्वयमुपस्थितम्। सिद्धमेव महाबाहो तद्धि भुञ्जन्ति नित्यदा॥<br><br>461: ततः परं समा नाम दृश्यते लोकसंस्थितिः। चतुरस्र महाराज त्रयस्त्रिंशत् तु मण्डलम्॥<br><br>462: तत्र तिष्ठन्ति कौरव्य चत्वारो लोकसम्मताः। दिग्गजा भरतश्रेष्ठ वामनरावतादयः॥<br><br>463: तस्याहं परिमाणं तु न संख्यातुमिहोत्सहे॥<br><br>464: असंख्यातः स नित्यं हि तिर्यगूर्ध्वमधस्तथा। तत्र वै वायवो वान्ति दिग्भ्यः सर्वाभ्य एव हि॥<br><br>465: असम्बद्धा महाराज तान् निगृह्णन्ति ते गजाः। पुष्करैः पद्मसंकाशैविकसद्भिर्महाप्रभैः॥<br><br>466: शतधा पुनरेवाशु ते तान् मुञ्चन्ति नित्यशः। श्वसद्भिर्मुच्यमानास्तु दिग्गजैरिह मारुताः॥<br><br>467: आगच्छन्ति महाराज ततस्तिष्ठन्ति वै प्रजाः। धृतराष्ट्र उवाच परो वै विस्तरोऽत्यर्थं त्वया संजय कार्तितः॥<br><br>468: दर्शितं द्वीपसंस्थानमुत्तरं ब्रूहि संजय। संजय उवाच उक्ता द्वीपा महाराज ग्रहं वै शृणु तत्त्वतः॥<br><br>469: स्वर्भानोः कौरवश्रेष्ठ यावदेव प्रमाणतः। परिमण्डलो महाराज स्वर्भानुः श्रूयते ग्रहः॥<br><br>470: योजनानां सहस्राणि विष्कम्भो द्वादशास्य वै। परिणाहेन षट्त्रिंशद् विपुलत्वेन चानघ॥<br><br>471: पष्टिमाहुः शतान्यस्य बुधाः पौराणिकास्तथा। चन्द्रमास्तु सहस्राणि राजन्नेकादश स्मृतः॥<br><br>472: विष्कम्भेण कुरुश्रेष्ठ त्रयस्त्रिंशत् तु मण्डलम्। एकोनषष्टिविष्कम्भं शीतरश्मेर्महात्मनः॥<br><br>473: सूर्यस्त्वष्टौ सहस्राणि द्वे चान्ये कुरुनन्दन। विष्कम्भेण ततो राजन् मण्डलं त्रिंशता समम्॥<br><br>474: अष्टपञ्चाशतं राजन् विपुलत्वेन चानघ। श्रूयते परमोदारः पतगोऽसौ विभावसुः॥<br><br>475: एतत् प्रमाणमर्कस्य निर्दिष्टमिह भारत। स राहुश्छादयत्येतौ यथाकालं महत्तया॥<br><br>476: चन्द्रादित्यौ महाराज संक्षेपोऽयमुदाहृतः। इत्येतत् ते महाराज पृच्छतः शास्त्रचक्षुषा॥<br><br>477: सर्वमुक्तं यथातत्त्वं तस्माच्छममवाप्नुहि। यथोद्दिष्टं मया प्रोक्तं सनिर्माणमिदं जगत्॥<br><br>478: तस्मादाश्वस कौरव्य पुत्रं दुर्योधनं प्रति। श्रुत्वेदं भरतश्रेष्ठ भूमिपर्व मनोनुगम्॥<br><br>479: श्रीमान् भवति राजन्यः सिद्धार्थः साधुसम्मतः। आयुर्बलं च कीर्तिश्च तस्य तेजश्च वर्धते॥<br><br>480: यः शृणोति महीपाल पर्वणीदं यतव्रतः। प्रीयन्ते पितरस्तस्य तथैव च पितामहाः॥<br><br>481: इदं तु भारतं वर्षं यत्र वर्तामहे वयम्। पूर्वैः प्रवर्तितं पुण्यं तत् सर्वं श्रुतवानसि॥<br><br>482: वैशम्पायन उवाच अथ गावल्गणिविद्वान् संयुगादेत्य भारत। प्रत्यक्षदर्शी सर्वस्य भूतभव्यभविष्यवित्॥<br><br>483: ध्यायते धृतराष्ट्राय सहसोत्पत्य दुःखितः। आचष्ट निहतं भीष्मं भरतानां पितामहम्॥<br><br>484: संजय उवाच संजयोऽहं महाराज नमस्ते भरतर्षभ। हतो भीष्मः शान्तनवो भरतानां पितामहः॥<br><br>485: ककुदं सर्वयोधानां धाम सर्वधनुष्मताम्। शरतल्पगतः सोऽद्य शेते कुरुपितामहः॥<br><br>486: यस्य वीर्यं समाश्रित्य द्यूतं पुत्रस्तवाकरोत्। सशेते निहतो राजन् संख्ये भीष्मः शिखण्डिना॥<br><br>487: यः सर्वान् पृथिवीपालान् समवेतान् महामृधे। जिगायकरथेनैव काशिपुर्यां महारथः॥<br><br>488: जामदग्न्यं रणे रामं योऽयुध्यदपसम्भ्रमः। न हतो जामदग्न्येन स हतोऽद्य शिखण्डिना॥<br><br>489: महेन्द्रसदृशः शौर्ये स्थैर्ये च हिमवानिव। समुद्र इव गाम्भीर्ये सहिष्णुत्वे धरासमः॥<br><br>490: शरदंष्ट्रो धनुर्वक्त्रः खङ्गजिह्वो दुरासदः। नरसिंहः पिता तेऽद्य पाञ्चाल्येन निपातितः॥<br><br>491: पाण्डवानां महासैन्यं यं दृष्ट्वोद्यतमाहवे। प्रावेपत भयोद्विग्नं सिंहं दृष्ट्वेव गोगणः॥<br><br>492: परिरक्ष्य स सेनां ते दशरात्रमनीकहा। जगामास्तमिवादित्यः कृत्वा कर्म सुदुष्करम्॥<br><br>493: यः स शक्र इवाक्षोभ्यो वर्षन् बाणान् सहस्रशः। जघान युधि योधानामर्बुदं दशभिर्दिनैः॥<br><br>494: स शेते निहतो भूमौ वातभग्न इव द्रुमः। तव दुर्मत्रिते राजन् यथा नाहः स भारत॥<br><br>495: धृतराष्ट्र उवाच कथं कुरूणामृषभो हतो भीष्मः शिखण्डिना। कथं रथात् स न्यपतत् पिता मे वासवोपमः॥<br><br>496: कथमाचक्ष्व मे योधा हीना भीष्मेण संजय। बलिना देवकल्पेन गुर्वर्थे ब्रह्मचारिणा॥<br><br>497: तस्मिन् हते महाप्राज्ञे महेष्वासे महाबले। महासत्त्वे नरव्याने किम आसीन्मनस्तव॥<br><br>498: आर्ति परामाविशति मनः शंससि मे हतम्। कुरूणामृषभं वीरमकम्पं पुरुषर्षभम्॥<br><br>499: के तं यान्तमनुप्राप्ता के वास्यासन् पुरोगमाः। केऽतिष्ठन् के न्यवर्तन्त केऽन्ववर्तन्त संजय॥<br><br>500: के शूरा रथशार्दूलमद्भुतं क्षत्रियर्षभम्। तथानीकं गाहमानं सहसा पृष्ठतोऽन्वयुः॥<br><br>501: यस्तमोऽर्क इवापोहन् परसैन्यममित्रहा। सहस्ररश्मिप्रतिमः परेषां भयमादधत्॥<br><br>502: अकरोद् दुष्करं कर्म रणे पाण्डुसुतेषु यः। ग्रसमानमनीकानि य एनं पर्यवारयन्॥<br><br>503: कृतिनं तं दुराधर्षं संजयास्य त्वमन्तिके। कथं शान्तनवं युद्धे पाण्डवाः प्रत्यवारयन्॥<br><br>504: निकृन्तन्तमनीकानि शरदंष्ट्र मनस्विनम्। चापव्यात्ताननं घोरमसिजिह्व दुरासदम्॥<br><br>505: अनर्ह पुरुषव्याघ्रं ह्रीमन्तमपराजितम्। पातयामास कौन्तेयः कथं तमजितं युधि॥<br><br>506: उग्रधन्वानमुग्रेषु वर्तमानं रथोत्तमे। परेषामुत्तमाङ्गानि प्रचिन्वन्तमथेषुभिः॥<br><br>507: पाण्डवानां महत् सैन्यं यं दृष्ट्वोद्यतमाहवे। कालाग्निमिव दुर्धर्षं समचेष्टत नित्यशः॥<br><br>508: परिकृष्य स सेनां तु दशरात्रमनीकहा। जगामास्तमिवादित्यः कृत्वा कर्म सुदुष्करम्॥<br><br>509: यः स शक्र इवाक्षय्यं वर्ष शरमयं क्षिपन्। जघान युधि योधानामर्बुद दशभिर्दिनैः॥<br><br>510: स शेते निहतो भूमौ वातभुग्न इव दुमः। मम दुर्मन्त्रितेनाजौ यथा नार्हति भारत॥<br><br>511: कथं शान्तनवं दृष्ट्वा पाण्डवानामनीकिनी। प्रहर्तुमशकत् तत्र भीष्म भीमपराक्रमम्॥<br><br>512: कथं भीष्मेण संग्रामं प्राकुर्वन् पाण्डुनन्दनाः। कथं च नाजयद् भीष्मो द्रोणे जीवति संजय॥<br><br>513: कृपे संनिहिते तत्र भरद्वाजात्मजे तथा। भीष्मः प्रहरतां श्रेष्ठः कथं स निधनं गतः॥<br><br>514: कथं चातिरथस्तेन पाञ्चाल्येन शिखण्डिना। भीष्मो विनिहतो युद्धे देवैरपि दुरासदः॥<br><br>515: यः स्पर्धते रणे नित्यं जामदग्न्यं महाबलम्। अजितं जामदग्न्येन शक्रतुल्यपराक्रमम्॥<br><br>516: तं हतं समरे भीष्मं महारथकुलोदितम्। संजयाचक्ष्व मे वीरं येन शर्म न विद्महे॥<br><br>517: मामकाः के महेष्वासा नाजहुः संजयाच्युतम्। दुर्योधनसमादिष्टाः के वीराः पर्यवारयन्॥<br><br>518: यच्छिखण्डिमुखाः सर्वे पाण्डवा भीष्ममभ्ययुः। कच्चित् ते कुरवः सर्वे नाजहुः संजयाच्युतम्॥<br><br>519: अश्मसारमयं नूनं हृदयं सुदृढं मम। यच्छ्रुत्वा पुरुषव्याघ्रं हतं भीष्मं न दीर्यते॥<br><br>520: यस्मिन् सत्यं च मेधा च नीतिश्च भरतर्षभे। अप्रमेयाणि दुर्धर्षे कथं स निहतो युधि॥<br><br>521: मौर्वीघोषस्तनयित्नुः पृषत्कपृषतो महान्। धनुर्हादमहाशब्दो महामेघ इवोन्नतः॥<br><br>522: योऽभ्यवर्षत कौन्तेयान् सपाञ्चालान् ससृजयान्। निघ्नन् पररथान् वीरो दानवानिव वज्रभृत्॥<br><br>523: इष्वस्त्रसागरं घोरं बाणग्राहं दुरासदम्। कार्मुकोर्मिणमक्षय्यमद्वीपं चलमप्लवम्॥<br><br>524: गदासिमकरावासं हयावर्तं गजाकुलम्। पदातिमत्स्यकलिलं शङ्खदुन्दुभिनि:स्वनम्॥<br><br>525: हयान् गजपदातींश्च रथांश्च तरसा बहून्। जिमज्जयन्तं समरे परवीरापहारिणम्॥<br><br>526: विदह्यमानं कोपेन तेजसा च परंतयम्। वेलेव मकरावासं के वीराः पर्यवारयन्॥<br><br>527: भीष्मो यदकरोत् कर्म समरे संजयारिहा। दुर्योधनहितार्थाय के तस्यास्य पुरोऽभवन्॥<br><br>528: पुरस्तादवर्तन्त केऽरक्षन् दक्षिणं चक्र भीष्मस्यामिततेजसः। पृष्ठतः के परान् वीरानपासेधन् यतव्रताः॥<br><br>529: के रक्षन्तो भीष्ममन्तिके। केऽरक्षन्नुत्तरं चक्रं वीरा वीरस्य युध्यतः॥<br><br>530: वामे चक्रे वर्तमाना: केऽध्न संजय सुंजयान्। अग्रतोऽग्र्यमनीकेषु केऽभ्यरक्षन् दुरासदम्॥<br><br>531: पार्श्वत: केऽभ्यरक्षन्त गच्छन्तो दुर्गमां गतिम्। समूहे के परान् वीरान् प्रत्ययुध्यन्त संजय॥<br><br>532: रक्ष्यमाणः कथं वीरैर्गोप्यमानाच तेन ते। दुर्जयानामनीकानि नाजयंस्तरसा युधि॥<br><br>533: सर्वलोकेश्वरस्येव परमेष्ठीप्रजापतेः। कथं प्रहर्तुमपि ते शेकुः संजय पाण्डवाः॥<br><br>534: यस्मिन् द्वीपे समाश्वस्य युध्यन्ते कुरवः परैः। तं निमग्नं नरव्याघ्र भीष्मं शंससि संजय॥<br><br>535: यस्य वीर्यं समाश्रित्य मम पुत्रो बृहद्बलः। न पाण्डवानगणयत् कथं स निहतः परैः॥<br><br>536: यः पुरा विबुधैः सर्वैः सहाये युद्धदुर्मदः। काक्षितो दानवान् उद्भिः पिता मम महाव्रतः॥<br><br>537: यस्मिञ्जाते महावीर्ये शान्तनुर्लोकविश्रुतः। शोकं दैन्य च दुःखं च प्राजहात् पुत्रलक्ष्मणि॥<br><br>538: प्रोक्तं परायणं प्राज्ञं स्वधर्मनिरतं शुचिम्। वेदवेदाङ्गत्तत्त्वज्ञं कथं शंससि मे हतम्॥<br><br>539: सर्वास्त्रविनयोपेतं शान्तं दान्तं मनस्विनम्। हतं शान्तनवं श्रुत्वा मन्ये शेषं हतं बलम्॥<br><br>540: धर्मादधर्मो बलवान् सम्प्राप्त इति मे मतिः। यत्र वृद्धं गुरुं हत्वा राज्यमिच्छन्ति पाण्डवाः॥<br><br>541: जामदग्न्यः पुरा रामः सर्वास्त्रविदनुत्तमः। अम्बार्थमुद्यतः संख्ये भीष्मेण युधि निर्जितः॥<br><br>542: तमिन्द्रसमकर्माणं ककुदं सर्वधन्विनाम्। हत शंससि मे भीष्मं किं नु दुःखमतः परम्॥<br><br>543: असकृत् क्षत्रियवाताः संख्ये येन विनिर्जिताः। जामदग्न्येन वीरेण परवीरनिघातिना॥<br><br>544: न हतो यो महाबुद्धिः सहतोऽद्य शिखण्डिना। तस्मानूनं महावीर्याद्भार्गवाद् युद्धदुर्मदात्॥<br><br>545: तेजोवीर्यबलैर्भूयान् शिखण्डी द्रुपदात्मजः। यः शूरं कृतिनं युद्धे सर्वशास्त्रविशारदम्॥<br><br>546: परमास्त्रविदं वीरं जघान भरतर्षभम्। के वीरास्तममित्रघ्नमन्वयुः शस्त्रसंसदि॥<br><br>547: शंस मे तद् यथा चासीद् युद्धं भीष्मस्य पाण्डवैः। योषेव हतवीरा मे सेना पुत्रस्य संजय॥<br><br>548: अगोपमिव चोद्भ्रान्तं गोकुलं तद् बलं मम। पौरुषं सर्वलोकस्य परं यस्मिन् महाहवे॥<br><br>549: परासक्ते च वस्तस्मिन् कथमासीन्मनस्तदा। जीवितेऽप्यद्य सामर्थ्य किमिवास्मासु संजय॥<br><br>550: घातयित्वा महावीर्यं पितरं लोकधार्मिकम्। अगाधे सलिले मग्नां नावं दृष्ट्व पारगाः॥<br><br>551: भीष्मे हते भृशं दुःखान्मन्ये शोचन्ति पुत्रकाः। अद्रिसारमयं नूनं हृदयं मम संजय॥<br><br>552: यच्छ्रुत्वा पुरुषव्याघ्रं हतं भीष्मं न दीर्यते। यस्मिन्नस्त्राणि मेधा च नीतिश्च पुरुषर्षभे॥<br><br>553: अप्रमेयाणि दुर्धर्षे कथं स निहतो युधि। न चास्त्रेण न शौर्येण तपसा मेधया न च॥<br><br>554: न धृत्या न पुनस्त्यागान्मृत्योः कश्चिद् विमुच्यते। कालो नूनं महावीर्यः सर्वलोकदुरत्ययः॥<br><br>555: यत्र शान्तनवं भीष्मं हतं शंससि संजय। पुत्रशोकाभिसंतप्तो महद् दुःखमचिन्तयम्॥<br><br>556: आशंसेऽहं परंत्राणं भीष्माच्छान्तनुनन्दनात्। यदाऽऽदित्यमिवापश्यत् पतितं भुवि संजय॥<br><br>557: दुर्योधनः शान्तनवं किं तदा प्रत्यपद्यत। नाहं स्वेषां परेषां वा बुद्ध्या संजय चिन्तयन्॥<br><br>558: शेषं किंचित् प्रपश्यामि प्रत्यनीके महीक्षिताम्। दारुणः क्षत्रधर्मोऽयमृषिभिः सम्प्रदर्शितः॥<br><br>559: यत्र शान्तनवं हत्वा राज्यमिच्छन्ति पाण्डवाः। वयं वा राज्यमिच्छामो घातयित्वा महाव्रतम्॥<br><br>560: क्षत्रधर्मे स्थिताः पार्था नापराध्यन्ति पुत्रकाः। एतदार्येण कर्तव्यः कृच्छ्रास्वापत्सु संजय॥<br><br>561: पराक्रमः परा शक्त्या तत् तु तस्मिन् प्रतिष्ठितम्। अनीकानि विनिघ्नन्तं ह्रीमन्तमपराजितम्॥<br><br>562: कथं शान्तनवं तात पाण्डुपुत्रा न्यवारयन्। कथं युक्तान्यनीकानि कथं युद्धं महात्मभिः॥<br><br>563: कथं वा निहतो भीष्मः पिता संजय मे परैः। दुर्योधनश्च कर्णश्च शकुनिश्चापि सौबलः॥<br><br>564: दुःशासनश्च कितवो हते भीष्मे किमब्रुवन्। यच्छरीरैरुपास्तीर्णां नरवारणवाजिनाम्॥<br><br>565: शरशक्तिमहाखड्गतोमराक्षां महाभयाम्। प्राविशन् कितवा मन्दाः सभां युद्धदुरासदाम्॥<br><br>566: प्राणद्यूते प्रतिभये केऽदीव्यन्त नरर्षभाः। के जीयन्ते जितास्तत्र कृतलक्ष्या निपातिताः॥<br><br>567: अन्ये भीष्माच्छान्तनवात् तन्ममाचक्ष्व संजय। न हि मे शान्तिरस्तीह श्रुत्वा देवव्रतं हतम्॥<br><br>568: पितरं भीमकर्माणं भीष्ममाहवशोभिनम्। आति मे हृदये रूढां महती पुत्रहानिजाम्॥<br><br>569: त्वं हि मे सर्पिषेवाग्निमुद्दीपयसि संजय। महान्तं भारमुद्यम्य विश्रुतं सार्वलौकिकम्॥<br><br>570: दृष्ट्वा विनिहतं भीष्मं मन्ये शोचन्ति पुत्रकाः। श्रोष्यामि तानि दुःखानि दुर्योधनकृतान्यहम्॥<br><br>571: तस्मान्मे सर्वमाचक्ष्व यद् वृत्तं तत्र संजय। यद् वृत्तं तत्र संग्रामे मन्दस्याबुद्धिसम्भवम्॥<br><br>572: अपनीतं सुनीतं यत् तन्ममाचक्ष्व संजय। यत् कृतं तत्र संग्रामे भीष्मेण जयमिच्छता॥<br><br>573: तेजोयुक्तं कृतास्त्रेण शंस तच्चाप्यशेषतः। तथा तदभवद् युद्धं कुरुपाण्डवसेनयोः॥<br><br>574: क्रमेण येन यस्मिंश्च काले यच्च यथाऽभवत्॥<br><br>575: संजय उवाच त्वयुक्तोऽयमनुप्रश्नो महाराज यथाऽर्हसि। न तु दुर्योधने दोषमिममासंक्तुमर्हसि॥<br><br>576: य आत्मनो दुष्चरितादशुभं प्राप्नुयानरः। एनसा तेन नान्यं स उपाशङ्कितुमर्हति॥<br><br>577: महाराज मनुष्येषु निन्द्यं यः सर्वमाचरेत्। स वध्यः सर्वलोकस्य निन्दितानि समाचरन्। ॥<br><br>578: निकारो निकृतिप्रज्ञैः पाण्डवैस्त्वत्प्रतीक्षया। अनुभूतः सहामात्यैः क्षान्तश्च सुचिरं वने॥<br><br>579: हयानां च गजानां च राज्ञां चामिततेजसाम्। प्रत्यक्षं यन्मया दृष्टं दृष्टं योगबलेन च॥<br><br>580: शृणु तत् पृथिवीपाल मा च शोके मनः कृथाः। दिष्टमेतत् पुरा नूनमिदमेव नराधिप॥<br><br>581: नमस्कृत्वा पितुस्तेऽहं पाराशर्याय धीमते। यस्य प्रसादाद् दिव्यं तत् प्राप्तं ज्ञानमनुत्तमम्॥<br><br>582: दृष्टिश्चातीन्द्रिया राजन् दूराच्छ्रवणमेव च। परचित्तस्य विज्ञानमतीतानागतस्य च॥<br><br>583: व्युत्थितोत्पत्तिविज्ञानमाकाशे च गतिः शुभा। अस्त्रैरसंगो युद्धेषु वरदानान्महात्मनः॥<br><br>584: शृणु मे विस्तरेणेदं विचित्रं परमाद्भुतम्। भरतानामभूद् युद्धं यथा तल्लोमहर्षणम्॥<br><br>585: तेष्वनीकेषु यत्तेषु व्यूढेषु च विधानतः। दुर्योधनो महाराज दुःशासनमथाब्रवीत्॥<br><br>586: दुःशासनं रथास्तूर्णं युज्यन्तां भीष्मरक्षिणः। अनीकानि च सर्वाणि शीघ्रं त्वमनुचोदय॥<br><br>587: अयं स मामभिप्राप्तो वर्षपूगाभिचिन्तितः। पाण्डवानां ससैन्यानां कुरूणां च समागमः॥<br><br>588: नातः कार्यतमं मन्ये रणे भीष्मस्य रक्षणात्। हन्याद् गुप्तो ह्यसौ पार्थान् सोमकांश्च समुंजयान्॥<br><br>589: अब्रवीच्च विशुद्धात्मा नाहं हन्यां शिखण्डिनम्। श्रूयते स्त्रो ह्यसौ पूर्वं तस्माद् वयॊ रणे मम॥<br><br>590: तस्माद् भीष्मो रक्षितव्यो विशेषेणेति मे मतिः। शिखण्डिनो वधे यत्ताः सर्वे तिष्ठन्तु मामकाः॥<br><br>591: तथा प्राच्याः प्रतीच्याश्च दाक्षिणात्योत्तरापथाः। सर्वथाऽस्त्रेषु कुशलास्ते रक्षन्तु पितामहम्॥<br><br>592: अरक्ष्यमाणं हि वृको हन्यात् सिहं महाबलम्। मा सिहं जम्बुकेनेव घातयामः शिखण्डिना॥<br><br>593: वामं चक्रं युधामन्युरुत्तमौजाश्च दक्षिणम्। गोप्तारौ फाल्गुनं प्राप्तौ फाल्गुनोऽपि शिखण्डिनः। । १९। संरक्ष्यमाणः पार्थेन भीष्मेण च विवर्जितः। यथा न हन्याद् गाङ्गेय दुःशासन तथा कुरु॥<br><br>594: संजय उवाच ततो रजन्यां व्युष्टायां शब्दः समभवन्महान्। क्रोशतां भूमिपालानां युज्यतां युज्यतामिति॥<br><br>595: शङ्खदुन्दुभिशौषैश्च सिंहनादैश्च भारत। हयहेषितनादैश्च रथनेमिस्वनैस्तथा। ॥<br><br>596: गजानां बृहतां चैव योधानां चापि गर्जताम्। क्ष्वेलितास्फोटितोत्क्रुष्टैस्तुमुलं सर्वतोऽभवत्॥<br><br>597: उदतिष्ठन्महाराज सर्वं युक्तमशेषतः। सूर्योदये महत् सैन्यं कुरुपाण्डवसेनयोः॥<br><br>598: दुःशासनं रथास्तूर्णं युज्यन्तां भीष्मरक्षिणः। अनीकानि च सर्वाणि शीघ्रं त्वमनुचोदय॥<br><br>599: अयं स मामभिप्राप्तो वर्षपूगाभिचिन्तितः। पाण्डवानां ससैन्यानां कुरूणां च समागमः॥<br><br>600: नातः कार्यतमं मन्ये रणे भीष्मस्य रक्षणात्। हन्याद् गुप्तो ह्यसौ पार्थान् सोमकांश्च समुंजयान्॥<br><br>601: अब्रवीच्च विशुद्धात्मा नाहं हन्यां शिखण्डिनम्। श्रूयते स्त्रो ह्यसौ पूर्वं तस्माद् वयॊ रणे मम॥<br><br>602: तस्माद् भीष्मो रक्षितव्यो विशेषेणेति मे मतिः। शिखण्डिनो वधे यत्ताः सर्वे तिष्ठन्तु मामकाः॥<br><br>603: तथा प्राच्याः प्रतीच्याश्च दाक्षिणात्योत्तरापथाः। सर्वथाऽस्त्रेषु कुशलास्ते रक्षन्तु पितामहम्॥<br><br>604: अरक्ष्यमाणं हि वृको हन्यात् सिहं महाबलम्। मा सिहं जम्बुकेनेव घातयामः शिखण्डिना॥<br><br>605: वामं चक्रं युधामन्युरुत्तमौजाश्च दक्षिणम्। गोप्तारौ फाल्गुनं प्राप्तौ फाल्गुनोऽपि शिखण्डिनः। । १९। संरक्ष्यमाणः पार्थेन भीष्मेण च विवर्जितः। यथा न हन्याद् गाङ्गेय दुःशासन तथा कुरु॥<br><br>606: संजय उवाच ततो रजन्यां व्युष्टायां शब्दः समभवन्महान्। क्रोशतां भूमिपालानां युज्यतां युज्यतामिति॥<br><br>607: शङ्खदुन्दुभिशौषैश्च सिंहनादैश्च भारत। हयहेषितनादैश्च रथनेमिस्वनैस्तथा। ॥<br><br>608: गजानां बृहतां चैव योधानां चापि गर्जताम्। क्ष्वेलितास्फोटितोत्क्रुष्टैस्तुमुलं सर्वतोऽभवत्॥<br><br>609: उदतिष्ठन्महाराज सर्वं युक्तमशेषतः। सूर्योदये महत् सैन्यं कुरुपाण्डवसेनयोः॥<br><br>610: राजेन्द्र तव पुत्राणां पाण्डवानां तथैव च। दुष्प्रधृष्याणि चास्त्राणि सशस्त्रकवचानि च॥<br><br>611: ततः प्रकाशे सैन्यानि समदृश्यन्त भारत। त्वदीयानां परेषां च शस्त्रवन्ति महान्ति च॥<br><br>612: तत्र नागा रथाश्चैव जाम्बूनदपरिष्कृताः। विभ्राजमाना दृश्यन्ते मेघा इव सविद्युतः॥<br><br>613: :॥<br><br>614: रथानीकान्यदृश्यन्त नगराणीव भूरिशः। अतीव शुशुभे तत्र पिता ते पूर्णचन्द्रवत्॥<br><br>615: धनुर्भिरृष्टिभिः खङ्गैर्गदाभिः शक्तितोमरैः। योधाः प्रहरणैः शुभैस्तेष्वनीकेष्ववस्थिताः॥<br><br>616: गजाः पदाता रथिनस्तुरगाश्च विशाम्पते। व्यतिष्ठन् वागुराकाराः शतशोऽथ सहस्रशः॥<br><br>617: ध्वजा बहुविधाकारा व्यदृश्यन्त समुच्छ्रिताः। स्वेषा चैव परेषां च द्युतिमन्तः सहस्रशः॥<br><br>618: काञ्चना मणिचित्राङ्गा ज्वलन्त इव पावकाः। अर्चिष्मन्तो व्यरोचन्त गजारोहाः सहस्रशः॥<br><br>619: महेन्द्रकेतवः शुभ्रा महेन्द्रसदनेष्विव। संनद्धास्ते प्रवीराश्च ददृशुर्युद्धकाक्षिणः॥<br><br>620: उद्यतैरायुधैश्चित्रास्तलबद्धाः कलापिनः। ऋषभाक्षा मनुष्येन्द्राश्चमूमुखगता बभुः॥<br><br>621: शकुनिः सौबल: शल्य: आवन्त्योऽथ जयद्रथः। विन्दानुविन्दौ कैकेयाः काम्बोजस्य सुदक्षिणः॥<br><br>622: श्रुतायुधश्च कालिङ्गो जयत्सेनश्च पार्थिवः। बृहद्बलश्च कौशल्यः कृतवर्मा च सात्वतः॥<br><br>623: दशैते पुरुषव्याघ्राः शूराः परिघबाहवः। अक्षौहिणीनां पतयो यज्वानो भूरिदक्षिणाः॥<br><br>624: एते चान्ये च बहवो दुर्योधनवशानुगाः। राजानो राजपुत्राश्च नीतिमन्तो महारथाः॥<br><br>625: संनद्धाः समदृश्यन्त स्वेष्वनीकेष्ववस्थिताः। बद्धकृष्णाजिनाः सर्वे बलिनो युद्धशालिनः॥<br><br>626: हृष्टा दुर्योधनस्यार्थे ब्रह्मलोकाय दीक्षिताः। समर्था दश वाहिन्यः परिगृह्य व्यवस्थिताः॥<br><br>627: एकादशी धार्तराष्ट्रा कौरवाणां महाचमूः। अग्रतः सर्वसैन्यानां यत्र शान्तनवोऽग्रणीः॥<br><br>628: श्वेतोष्णीषं श्वेतहयं श्वेतवर्माणमच्युतम्। अपश्याम महाराज भीष्मं चन्द्रमिवोदितम्॥<br><br>629: हेमतालध्वजं भीष्मं राजते स्यन्दने स्थितम्। श्वेताभ्र इव तीक्ष्णांशु ददृशुः कुरुपाण्डवाः॥<br><br>630: सृञ्जयाश्च महेष्वासा धृष्टद्युम्नपुरोगमाः। जृम्भमाणं महासिंहं दृष्ट्वा क्षुद्रमृगा यथा॥<br><br>631: धृष्टद्युम्नमुखाः सर्वे समुद्विविजिरे मुहुः। एकादशैताः श्रीजुष्टा वाहिन्यस्तव पार्थिव॥<br><br>632: पाण्डवानां तथा सप्त महापुरुषपालिताः। उन्मत्तमकरावर्ती महाग्राहसमाकुलौ॥<br><br>633: युगान्ते समवेतौ द्वौ दृश्यते सागराविव। नैव नस्तादृशो राजन् दृष्टपूर्वो न च श्रुतः। अनीकानां समेतानां कौरवाणां तथाविधः॥<br><br>634: संजय उवाच यथा स भगवान् व्यासः कृष्णद्वैपायनोऽब्रवीत्। तथैव सहिताः सर्वे समाजग्मुर्महीक्षितः॥<br><br>635: मघाविषयगः सोमस्तद् दिनं प्रत्यपद्यत। दीप्यमानाश्च सम्पेतुर्दिवि सप्त महाग्रहाः॥<br><br>636: द्विधाभूत इवादित्य उदये प्रत्यदृश्यत! ज्वलन्त्या शिखया भूयो भानुमानुदितो रविः॥<br><br>637: ववाशिरे च दीप्तायां दिशि गोमायुवायसाः। लिप्समानाः शरीराणि मांसशोणितभोजनाः॥<br><br>638: अहन्यहनि पार्थानां वृद्धः कुरुपितामहः। भरद्वाजात्मजश्चैव प्रातरुत्थाय संयतौ॥<br><br>639: जयोऽस्तु पाण्डुपुत्राणामित्यूचतुररिंदम। युयुधाते तवार्थाय यथा स समयः कृतः॥<br><br>640: सर्वधर्मविशेषज्ञः पिता देवव्रतस्तव। समानीय महीपालानिदं वचनमब्रवीत्॥<br><br>641: इदं वः क्षत्रिया द्वारं स्वर्गायापावृतं महत्। गच्छध्वं तेन शक्रस्य ब्रह्मणः सहलोकताम्॥<br><br>642: एष वः शाश्वतः पन्थाः पूर्वैः पूर्वतरैः कृतः। सम्भावयध्वमात्मानमव्यग्रमनसो युधि॥<br><br>643: नाभागोऽथ ययातिश्च मान्धाता नहुषो नृगः। संसिद्धाः परमं स्थानं गताः कर्मभिरीदृशैः॥<br><br>644: अधर्मः क्षत्रियस्यैष यद् व्याधिमरणं गृहे। यदयोनिधनं याति सोऽस्य धर्मः सनातनः॥<br><br>645: एवमुक्ता महीपाला भीष्मेण भरतर्षभ। निर्ययुः स्वान्यनीकानि शोभयन्तो रथोत्तमैः॥<br><br>646: स त वैकर्तनः कर्णः सामात्यः सह बन्धुभिः। न्यासितः समरे शस्त्रं भीष्मेण भरतर्षभ॥<br><br>647: अपेतकर्णाः पुत्रास्ते राजानश्चैव तावकाः। निर्ययुः सिंहनादेन नादयन्तो दिशो दश॥<br><br>648: श्वेतैश्छत्रैः पताकाभिर्ध्वजवारणवाजिभिः। तान्यनीकानि शोभन्ते गजैरथ पदातिभिः॥<br><br>649: भेरीपणवशब्दैश्च दुन्दुभीनां च नि:स्वनैः। रथनेमिनिनादैश्च बभूवाकुलिता मही॥<br><br>650: काञ्चनाङ्गदकेयूरैः कार्मुकैश्च महारथाः। भ्राजमाना व्यराजन्त साग्नयः पर्वता इव॥<br><br>651: तालेन महता भीष्मः पञ्चतारेण केतुना। विमलादित्यसंकाशस्तस्थौ कुरुचमुपरि॥<br><br>652: ये त्वदीया महेष्वासा राजानो भरतर्षभ। अवर्तन्त यथादेशं राजशान्तनवस्य ते॥<br><br>653: स तु गोवासनः शैव्यः सहितः सर्वराजभिः। ययौ मातङ्गराजेन राजाहेण पताकिना। पद्मवर्णस्त्वनीकानां सर्वेषामग्रतः स्थितः॥<br><br>654: अश्वत्थामा ययौ यत्तः सिंहलाङ्गलकेतुना। श्रुतायुधश्चित्रसेनः पुरुमित्रो विविंशतिः॥<br><br>655: शल्यो भूरिश्रवाश्चैव विकर्णश्च महारथः। एते सप्त महेष्वासा द्रोणपुत्रपुरोगमाः ॥<br><br>656: स्यन्दनैर्वरवर्माणो भीष्मस्यासन् पुरोगमाः। तेषामपि महोत्सेधाः शोभयन्तो रथोत्तमान्॥<br><br>657: भ्राजमाना व्यरोचन्त जाम्बूनदमया ध्वजाः। जाम्बूनदमयी वेदी कमण्डलुविभूषिता॥<br><br>658: केतुराचार्यमुख्यस्य द्रोणस्य धनुषा सह। अनेकशतसाहस्रमनीकमनुकर्षतः॥<br><br>659: महान् दुर्योधनस्यासीन्नागो मणिमयो ध्वजः। तस्य पौरवकालिङ्गौ काम्बोजश्च सुदक्षिणः॥<br><br>660: क्षेमधन्वा च शल्यश्च तस्थुः प्रमुखतो रथाः। स्यन्दनेन महार्हेण केतुना वृषभेण च। प्रकर्षन्नेव सेनाग्रं मागधस्य कृपो ययौ॥<br><br>661: तदङ्गपतिना गुप्तं कृपेण च मनस्विना। शारदाम्बुधरप्रख्यं प्राच्यानां सुमहद् बलम्॥<br><br>662: अनीकप्रमुखे तिष्ठन् वराहेण महायशाः। शुशुभे केतुमुख्येन राजतेन जयद्रथः॥<br><br>663: शतं रथसहस्राणां तस्यासन् वशवर्तिनः। अष्टौ नागसहस्राणि सादिनामयुतानि षट्॥<br><br>664: तत्सिन्धुपतिना राज्ञा पालितं ध्वजिनीमुखम्। अनन्तरथनागाश्वमशोभत महद् बलम्॥<br><br>665: षष्ट्या रथसहस्रेस्तु नागानामयुतेन च। पतिः सर्वकलिङ्गानां ययौ केतुमता सह॥<br><br>666: तस्य पर्वतसंकाशा व्यरोचन्त महागजाः यन्त्रतोमरतूणीरैः पताकाभिः सुशोभिताः॥<br><br>667: शुशुभे केतुमुख्येन पावकेन कलिङ्गकः। श्वेतच्छत्रेण निष्केण चामरव्यजनेन च॥<br><br>668: केतुमानपि मातङ्गं विचित्रपरमाङ्कुशम्। आस्थितः समरे राजन् मेघस्थ इव भानुमान्॥<br><br>669: तेजसा दीप्यमानस्तु वारणोत्तममास्थितः। भगदत्तो ययौ राजा यथा वज्रधरस्तथा॥<br><br>670: गजस्कन्धगतावास्तां भगदत्तेन सम्मितौ। विन्दानुविन्दावावन्त्यौ केतुमन्तमनुव्रतौ॥<br><br>671: स रथानीकवान् व्यूहो हस्त्यङ्गो नृपशीर्षवान्। वाजिपक्षः पतत्युग्रः प्रहसन् सर्वतोमुखः॥<br><br>672: द्रोणेन विहितो राजन् राज्ञा शान्तनवेन च। तथैवाचार्यपुत्रेण बाह्नीकेन कृपेण च॥<br><br>673: संजय उवाच ततो मुहूर्तात् तुमुलः शब्दो हृदयकम्पनः। अश्रूयत महाराज योधानां प्रयुयुत्सताम्॥<br><br>674: शङ्खदुन्दुभिघोषैश्च वारणानां च बृंहितैः। नेमिघोषै रथानां च दीर्यतीव वसुंधराः॥<br><br>675: हयानां हेषमाणानां योधानां चैव गर्जताम्। क्षणेनैव नभो भूमिः शब्देनापूरितं तदा॥<br><br>676: पुत्राणां तव दुर्धर्ष पाण्डवानां तथैव च। समकम्पन्त सैन्यानि परस्परसमागमे॥<br><br>677: तत्र नागा स्थाश्चैव जाम्बूनदविभूषिताः। भ्राजमाना व्यदृश्यन्त मेघा इव सविद्युतः॥<br><br>678: ध्वजा बहुविधाकारास्तावकानां नराधिप। काञ्चनाङ्गदिनो रेजुर्खलिता इव पावकाः॥<br><br>679: स्वेषां चैव परेषां च समदृश्यन्त भारत। महेन्द्रकेतवः शुभ्रा महेन्द्रसदनेष्विव॥<br><br>680: काञ्चनैः कवचैर्वीरा ज्वलनार्कसमप्रभैः। संनद्धाः समदृश्यन्त ज्वलनार्कसमप्रभाः॥<br><br>681: कुरुयोधवरा राजन् विचित्रायुधकार्मुकाः। उद्यतैरायुधैश्चित्रैस्तलबद्धाः पताकिनः॥<br><br>682: ऋषभाक्षा महेष्वासाश्चमूमुखगता बभुः। पृष्ठगोपास्तु भीष्मस्य पुत्रास्तव नराधिप। दुःशासनो दुर्विषहो दुर्मुखो दुःसहस्तथा॥<br><br>683: विविंशतिश्चित्रसेनो विकर्णश्च महारथः। सत्यव्रतः पुरुमित्रो जयो भूरिश्रवाः शलः॥<br><br>684: रथा विंशतिसाहस्रास्तथैषामनुयायिनः। अभीषाहाः शूरसेनाः शिबयोऽथ वसातयः॥<br><br>685: शाल्वा मत्स्यास्तथाम्बष्ठास्त्रैगर्ताः केकयास्तथा। सौवीराः कैतवाः प्राच्याः प्रतीच्योदीच्यवासिनः॥<br><br>686: द्वादशैते जनपदाः सर्वे शूरास्तनुत्यजः। महता रथवंशेन ते ररक्षुः पितामहम्॥<br><br>687: अनीकं दशसाहस्रं कुञ्जराणां तरस्विनाम्। मागधो यत्र नृपतिस्तद् रथानीकमन्वयात्॥<br><br>688: रथानां चक्ररक्षाश्च पादरक्षाश्च दन्तिनाम्। अभवन् वाहिनीमध्ये शतानामयुतानि षट्॥<br><br>689: पादाताश्चाग्रतोऽगच्छन् धनुश्चर्मासिपाणयः। अनेकशतसाहस्रा नखरप्रासयोधिनः। ॥<br><br>690: अक्षौहिण्यो दशैका च तव पुत्रस्य भारत। अदृश्यन्त महाराज गङ्गेव यमुनान्तरा॥<br><br>691: धृतराष्ट्र उवाच अक्षौहिण्यो दशैका च व्यूढा दृष्ट्वा युधिष्ठिरः। कथमल्पेन सैन्येन प्रत्यव्यूहत पाण्डवः॥<br><br>692: यो वेद मानुषं व्यूहं दैवं गान्धर्वमासुरम्। कथं भीष्मं स कौन्तेयः प्रत्यव्यूहत संजय॥<br><br>693: संजय उवाच धार्तराष्ट्राण्यनीकानि दृष्ट्वा व्यूढानि पाण्डवः। अभ्यभाषत धर्मात्मा धर्मराजो धनंजयम्॥<br><br>694: महर्षेर्वचनात् तात वेदयन्ति बृहस्पतेः। संहतान् योधयेदल्पान् कामं विस्तारयेद् बहून्॥<br><br>695: सूचीमुखमनीकं स्यादल्पानां बहुभिः सह। अस्माकं च तथा सैन्यमल्पीयः सुतरां परैः॥<br><br>696: एतद् वचनमाज्ञाय महर्षेव्यूह पाण्डव। एतच्छ्रुत्वा धर्मराजं प्रत्यभाषत पाण्डवः॥<br><br>697: एष व्यूहामि ते व्यूहं राजसत्तम दुर्जयम्। अचलं नाम वज्राख्यं विहितं वज्रपाणिना॥<br><br>698: यः स वात इवोद्भूतः समरे दुःसहः परैः। स नः पुरो योत्स्यते वै भीमः प्रहरतां वरः॥<br><br>699: तेजांसि रिपुसैन्यानां मृद्नन् पुरुषसत्तमः। अग्रऽग्रणीर्योत्स्यति नो युद्धोपायविचक्षणः॥<br><br>700: यं दृष्ट्वा कुरवः सर्वे दुर्योधनपुरोगमाः। निवर्तिष्यन्ति संत्रस्ताः सिहं क्षुद्रमृगा यथा॥<br><br>701: तं सर्वे संश्रयिष्यामः प्राकारमकुतोभयाः। भीमं प्रहरतां श्रेष्ठं देवराजमिवामराः॥<br><br>702: न हि सोऽस्ति पुमाँल्लोके य: संक्रुद्धं वृकोदरम्। द्रष्टुमत्युग्रकर्माणं विषहेत नरर्षभम्॥<br><br>703: भीमसेनो गदां बिभ्रद् वज्रसारमयीं दृढाम्। चरन् वेगेन महता समुद्रमपि शोषयेत्॥<br><br>704: कैकयो धृष्टकेतुश्च चेकितानश्च वीर्यवान्। एते तिष्ठन्ति सामान्याः प्रेक्षन्तस्ते जनाधिप॥<br><br>705: धृतराष्ट्रस्य दायादा इति बीभत्सुरब्रवीत्। भीमसेनं तदा राजन् दर्शयस्व महाबलम्॥<br><br>706: ब्रुवाणं तु तथा पार्थं सर्वसैन्यानि भारत। अपूजयंस्तदा वाग्भिरनुकूलाभिराहवे॥<br><br>707: एवमुक्त्वा महाबाहुस्तथा चक्रे धनंजयः। व्यूह्य तानि बलान्याशु प्रययौ फाल्गुनस्तथा॥<br><br>708: सम्प्रयातान् कुरून् दृष्ट्वा पाण्डवानां महाचमूः। गङ्गेव पूर्णा स्तिमिता स्पन्दमाना व्यदृश्यत॥<br><br>709: भीमसेनोऽग्रणीस्तेषां धृष्टद्युम्नश्च वीर्यवान्। नकुलः सहदेवश्च दृष्टकेतुश्च पार्थिवः॥<br><br>710: विराटश्च ततः पश्चाद् राजाऽथाक्षौहिणीवृतः। भ्रातृभिः सह पुत्रैश्च सोऽभ्यरक्षत पृष्ठतः॥<br><br>711: चक्ररक्षौ तु भीमस्य माद्रीपुत्रौ महाद्युती। द्रौपदेयाः ससौभद्राः पृष्ठगोपास्तरस्विनः॥<br><br>712: धृष्टद्युम्नश्च पाञ्चाल्यस्तेषां गोप्ता महारथः। सहितः पृतनाशूरै रथमुख्यैः प्रभद्रकैः॥<br><br>713: शिखण्डी तु ततः पश्चादर्जुनेनाभिरक्षितः। यत्तो भीष्मविनाशाय प्रययौ भरतर्षभ॥<br><br>714: पृष्ठतोऽप्यर्जुनस्यासीद् युयुधानो महाबलः। चक्ररक्षौ तु पाञ्चाल्यौ युधामन्यूत्तमौजसौ॥<br><br>715: राजा तु मध्यमानीके कुन्तीपुत्रो युधिष्ठिरः। बृहद्भिः कुञ्चरैर्मत्तैश्चलद्भिरचलैरिव॥<br><br>716: अक्षौहिण्याथ पाञ्चाल्यो यज्ञसेनो महामनाः। विराटमन्वयात् पश्चात् पाण्डवार्थं पराक्रमी॥<br><br>717: तेषामादित्यचन्द्राभाः कनकोत्तमभूषणाः। नानाचित्रधरा राजन् रथेष्वासन् महाध्वजाः॥<br><br>718: समुत्सार्य ततः पश्चाद् धृष्टद्युम्नो महारथः। भ्रातृभिः सह पुत्रैश्च सोऽभ्यरक्षद् युधिष्ठिरम्॥<br><br>719: त्वदीयानां परेषां न रथेषु विपुलान् ध्वजान्। अभिभूयार्जुनस्यैको रथे तस्थौ महाकपिः॥<br><br>720: पादातास्त्वग्रतोऽगच्छन्नसिशक्त्वृष्टिपाणयः। अनेकशतसाहस्रा भीमसेनस्य रक्षिणः॥<br><br>721: वारणा दशसाहस्राः प्रभिन्नकरटामुखाः। शूरा हेममयैर्जालैर्दीप्यमाना इवाचलाः॥<br><br>722: क्षरन्त इव जीमूता महार्हाः पद्मगन्धिनः। राजानमन्वयुः पश्चाज्जीमूता इव वार्षिकाः॥<br><br>723: भीमसेनो गदां भीमा प्रकर्षन् परिघोपमाम्। प्रचकर्ष महासैन्यं दुराधर्षो महामनाः॥<br><br>724: तमर्कमिव दुष्प्रेक्ष्यं तपन्तमिव वाहिनीम्। न शेकुः सर्वयोधास्ते प्रतिवीक्षितुमन्तिके॥<br><br>725: वज्रो नामेष स व्यूहो निर्भयः सर्वतोमुखः। चापविद्युद्ध्वजो घोरो गुप्तो गाण्डीवधन्वना॥<br><br>726: यं प्रतिव्यूह्य तिष्ठन्ति पाण्डवास्तव वाहिनीम्। अजेयो मानुषे लोके पाण्डवैरभिरक्षितः॥<br><br>727: संध्यां तिष्ठत्सु सैन्येषु सूर्यस्योदयनं प्रति। प्रावात् सपृषतो वायुर्निरभ्रे स्तनयित्नुमान्॥<br><br>728: विष्वग्वाताश्च विवर्नीचैः शर्करकर्षिणः रजश्योद्भूयत महत् तम आच्छादयज्जगत्॥<br><br>729: पपात महती चोल्का प्राङ्मुखी भरतर्षभ। उद्यन्तं सूर्यमाहत्य व्यशीर्यत महास्वना॥<br><br>730: अथ संनह्यमानेषु सैन्येषु भरतर्षभ। निष्प्रभोऽभ्युद्ययौ सूर्यः सघोषं भूश्चचाल च॥<br><br>731: व्यशीर्यत सनादा च भूस्तदा भरतर्षभ। निर्घाता बहवो राजन् दिक्षु सर्वासु चाभवन्॥<br><br>732: प्रादुरासीद् रजस्तीवं न प्राज्ञायत किंचन। ध्वजानां धूयमानानां सहसा मातरिश्वना॥<br><br>733: किङ्किणीजालबद्धानां काञ्चनस्रग्वराम्बरैः। महतां सपताकानामादित्यसमतेजसाम्॥<br><br>734: सर्वं झणझणीभूतमासीत् तालवनेष्विव। एवं ते पुरुषव्याघ्राः पाण्डवा युद्धनन्दिनः॥<br><br>735: व्यवस्थिताः प्रतिव्यूह्य तव पुत्रस्य वाहिनीम्। असन्त इव मज्जा नो योधानां भरतर्षभ॥<br><br>736: दृष्ट्वाऽग्रतो भीमसेनं गदापाणिमवस्थितम्॥<br><br>737: धृतराष्ट्र उवाच सूर्योदये संजय के नु पूर्व युयुत्सवो हृष्यमाणा इवासन्। मामका वा भीष्मनेत्रा: समीपे पाण्डवा वा भीमनेत्रास्तदानीम्॥<br><br>738: केषां जघन्यौ सोमसूर्यो सवायू केषां सेनां श्वापदाश्चाभषन्त। केषां यूनां मुखवर्णाः प्रसन्नाः सर्वं ह्येतद् ब्रूहि मेवं यथावत्॥<br><br>739: संजय उवाच उभे सेने तुल्यमिवोपयाते उभे व्यूहे हृष्टरूपे नरेन्द्र। उभे चित्रे वनराजिप्रकाशे तथैवोभे नागरथाश्वपूर्णे॥<br><br>740: उभे सेने बृहत्यौ भीमरूपे तथैवोभे भारत दुर्विषो। तथैवोभे स्वर्गजयाय सृष्टे तथैवोभे सत्पुरुषोपजुष्टे॥<br><br>741: पश्चान्मुखाः कुरवो धार्तराष्ट्राः स्थिताः पार्थाः प्राङ्मुखा योत्स्यमानाः। दैत्येन्द्रसेनेव च कौरवाणं देवेन्द्रसेनेव च पाण्डवानाम्॥<br><br>742: चक्रे वायुः पृष्ठतः पाण्डवानां धार्तराष्ट्राश्वापदा व्यारहन्त। गजेन्द्राणां मदग्न्धांश्च तीव्रान् न सेहिरे तव पुत्रस्य नागाः॥<br><br>743: दुर्योधनो हस्तिनं पद्मवर्णं सुवर्णकक्षं जालवन्तं प्रभिन्नम्। समास्थितो मध्यगतः कुरूणां संस्तूयमानो वन्दिभिर्मागधैश्च॥<br><br>744: चन्द्रप्रभ श्वेतमथातपत्रं सौवर्णस्रग् भ्राजति चोत्तमाङ्गे। तं सर्वतः शकुनिः पर्वतीयैः सार्धं गान्धारैर्याति गान्धारराजः॥<br><br>745: भीष्मोऽग्रतः सर्वसैन्यस्य वृद्धः श्वेतच्छत्र: श्वेतधनुः सखङ्गः। श्वेतोष्णीषः पाण्डुरेण ध्वजेन श्वेतैरश्चैः श्वेतशैलप्रकाशैः॥<br><br>746: तस्य सैन्ये धार्तराष्ट्राश्च सर्वे बाह्रीकानामेकदेशः शलश्च। स्तथा सौवीराः पञ्चनदाश्च शूराः॥<br><br>747: शौणैर्हयै रुक्मरथो महात्मा द्रोणो धनुष्पाणिरदीनसत्त्वः। आस्ते गुरुः प्रायशः सर्वराज्ञां पश्चाच्च भूमीन्द्र इवाभियाति॥<br><br>748: वार्धक्षत्रिः सर्वसैन्यस्य मध्ये भूरिश्रवाः पुरुमित्रो जयश्च। शाल्वा मत्स्याः केकयाश्चेति सर्वे गजानीकैर्धातरो योत्स्यमानाः॥<br><br>749: शारद्वतकोत्तरधूर्महात्मा महेष्वासो गौतमश्चित्रयोधी। शकैः किरातैर्यवनैः पल्हवैश्छ सार्धं चमूमुत्तरतोऽभियाति॥<br><br>750: महारथैर्वृष्णिभोजैः सुगुप्तं सुराष्ट्रकैर्विहितैरात्तशस्त्रैः। बृहद् बलं कृतवर्माभिगुप्तं बलं त्वदीयं दक्षिणेनाभियाति॥<br><br>751: संशप्तकानामयुतं रथानां मृत्युर्जयो वाऽर्जुनस्येति सृष्टाः। येनार्जुनस्तेन राजन् कृतास्त्राः प्रयातारस्ते त्रिगर्ताश्च शूराः॥<br><br>752: साचं शतसहस्रं तु नागानां तव भारत। नागे नागे रथशतं शतमश्वा रथे रथे॥<br><br>753: अश्वेऽश्वे दश धानुष्का धानुष्के शतचर्मिणः। एवं व्यूढान्यनीकानि भीष्मेण तव भारत॥<br><br>754: संव्यूह्य मानुषं व्यूहं दैवं गान्धर्वमासुरम्। दिवसे दिवसे प्राप्ते भीष्मः शान्तनवोऽग्रणीः॥<br><br>755: महारथौघविपुलः समुद्र इव घोषवान्। भीष्मेण धार्तराष्ट्राणां व्यूहः प्रत्यङ्मुखो युधि॥<br><br>756: अनन्तरूपा ध्वजिनी नरेन्द्र भीमात्वदीया न तु पाण्डवानाम्। तां चैव मन्ये बृहती दुष्प्रधर्षां यस्या नेता केशवश्चार्जुनश्च॥<br><br>757: संजय उवाच वृहती धार्तराष्ट्रस्य सेनां दृष्ट्वा समुद्यताम्। विषादमगमद् राजा कुन्तीपुत्रो युधिष्ठिरः॥<br><br>758: व्यूह भीष्मेण चाभेद्यं कल्पितं प्रेक्ष्य पाण्डवः। अभेद्यमिव सम्प्रेक्ष्य विवर्णोऽर्जुनमब्रवीत्॥<br><br>759: धनंजय कथं शक्यमस्माभिर्यो माहवे। धार्तराष्टैर्महाबाहो येषां योद्धा पितामहः॥<br><br>760: अक्षोभ्योऽयमभेद्यश्च भीष्मेणामित्रकर्षिणा। कल्पितः शास्त्रदृष्टेन विधिना भूरिवर्चसा॥<br><br>761: ते वयं संशयं प्राप्ताः ससैन्याः शत्रुकर्षण। कथमस्मान्महाव्यूहादुस्थानं नो भविष्यति॥<br><br>762: अथार्जुनोऽब्रवीत् पार्थं युधिष्ठिरममित्रहा। विषण्णमिव सम्प्रेक्ष्य तव राजन्ननीकिनीम्॥<br><br>763: प्रज्ञयाभ्यधिकाञ्शूरान् गुणयुक्तान् बहूनपि। जयन्त्यल्पतरा येन तन्निबोध विशाम्पते॥<br><br>764: तत्र ते कारणं राजन् प्रवक्ष्याम्यनसूयवे। नारदस्तमृषिर्वेद भीष्मद्रोणौ च पाण्डव॥<br><br>765: एनमेवार्थमाश्रित्य युद्धे देवासुरेऽब्रवीत्। पितामहः किल पुरा महेन्द्रादीन् दिवौकसः॥<br><br>766: न तथा बलवीर्याभ्यां जयन्ति विजिगीषवः। यथा सत्यानृशंस्याभ्यां धर्मेणैवोद्यमेन च॥<br><br>767: त्यक्त्वाधर्मं च लोभं च मोहं चोद्यममास्थिताः। युद्ध्यध्वमनहंकारा यतो धर्मस्ततो जयः॥<br><br>768: एवं राजन् विजानीहि ध्रुवोऽस्माकं रणे जयः। यथा तु नारदः प्राह यतः कृष्णस्ततो जयः॥<br><br>769: गुणभूतो जयः कृष्णे पृष्ठतोऽभ्येति माधवम्। तद् यथा विजयश्चास्य सन्नतिश्चापरो गुणः॥<br><br>770: अनन्ततेजा गोविन्दः शत्रुपूगेषु निर्व्यथः। पुरुषः सनातनमयो यतः कृष्णस्ततो जयः॥<br><br>771: पुरा ह्येष हरिभूत्वा विकुण्ठोऽकुण्ठसायकः। सुरासुरानवस्फूर्णन्नब्रवीत् के जयन्त्विति॥<br><br>772: कथं कृष्णं जयेमेति यैरुक्तं तत्र तैर्जितम्। तत् प्रसादाद्धि त्रैलोक्यं प्राप्तं शक्रादिभिः सुरैः॥<br><br>773: तस्य ते न व्यथां काञ्चिदिह पश्यामि भारत। यस्य ते जयमाशास्ते विश्वभुक् त्रिदिवेश्वरः॥<br><br>774: संजय उवाच ततो युधिष्ठिरो राजा स्वां सेनां समनोदयत्। प्रतिव्यूहन्ननीकानि भीष्मस्य भरतर्षभ॥<br><br>775: यथोद्दिष्टान्यनीकानि प्रत्यव्यूहन्त पाण्डवाः। स्वर्ग परममिच्छन्तः सुयुद्धेन कुरूद्वहाः॥<br><br>776: मध्ये शिखण्डिनोऽनीकं रक्षितं सव्यसाचिना। धृष्टद्युन्नश्चरन्नग्रे भीमसेनेन पालितः॥<br><br>777: अनीकं दक्षिणं राजन् युयुधानेन पालितम्। श्रीमता सात्वदाचयेण शक्रेणेव धनुष्मता॥<br><br>778: महेन्द्रयानप्रतिम रथं तु सोपस्करं हाटकरत्नचित्रम्। युधिष्ठिरः काञ्चनभाण्डयोक्त्रं समास्थितो नागपुरस्य मध्ये॥<br><br>779: समुच्छ्रितं दन्तशलाकमस्य सुपाण्डुरं छत्रमतीव भाति। प्रदक्षिणं चैनमुपाचरन्त महर्षयः संस्तुतिभिर्महेन्द्रम्॥<br><br>780: पुरोहिताः शत्रुवधं वदन्तो ब्रह्मर्षिसिद्धाः श्रुतवन्त एनम्। जप्यैश्च मन्त्रैश्च महौषधीभिः समन्ततः स्वस्त्ययनं ब्रुवन्तः॥<br><br>781: ततः स वस्त्राणि तथैव गाश्च फलानि पुष्पाणि तथैव निष्कान्। कुरूत्तमो ब्राह्मणसान्महात्मा कुर्वन् ययौ शक्र इवामरेशः॥<br><br>782: सहस्रसूर्यः शतकिङ्किणीकः पराय॑जाम्बूनदहेमचित्रः। रथोऽर्जुनस्याग्निरिवार्चिमाली विभ्राजते श्वेतहयः सुचक्रः॥<br><br>783: तमास्थितः केशवसंगृहीतं कपिध्वजो गाण्डिवबाणपाणिः। धनुर्धरो यस्य समः पृथिव्यां न विद्यते नो भविता कदाचित्॥<br><br>784: उद्वर्तयिष्यंस्तव पुत्रसेनामतीव रौद्रं स बिभर्ति रूपम्। अनायुधो यः सुभुजो भुजाभ्यां नराश्वनागान् युधि भस्म कुर्यात्॥<br><br>785: सहितो यमाभ्यां वृकोदरो वीररथस्य गोप्ता। तं तत्र सिंहर्षभमत्तखेलं लोके महेन्द्रप्रतिमानकल्पम्॥<br><br>786: समीक्ष्य सेनाग्रगतं दुरासदं संविव्यथुः पङ्कगता यथा द्विपाः। वृकोदरं वारणराजदएँ योधास्त्वदीया भयविग्नसत्त्वाः॥<br><br>787: अनीकमध्ये तिष्ठन्तं राजपुत्रं दुरासदम्। अब्रवीद् भरतश्रेष्ठः गुडाकेशं जनार्दनः॥<br><br>788: वासुदेव उवाच य एष रोषात् प्रतपन् बलस्थो यो नः सेनां सिह इवेक्षते च। येनाहृतास्त्रिशतं वाजिमेधाः॥<br><br>789: एतान्यनीकानि महानुभावं गृहन्ति मेघा इव रश्मिमन्तम्। एतानि हत्वा पुरुषप्रवीर काङ्क्षस्व युद्धं भरतर्षभेण॥<br><br>790: संजय उवाच धार्तराष्ट्रबलं दृष्ट्वा युद्धाय समुपस्थितम्। अर्जुनस्य हितार्थाय कृष्णो वचनमब्रवीत्॥<br><br>791: श्रीभगवानुवाच शुचिर्भूत्वा महाबाहो संग्रामाभिमुखे स्थितः। पराजयाय शत्रूणां दुर्गास्तोत्रमुदीरय॥<br><br>792: संजय उवाच एवमुक्तोऽर्जुन: संख्ये वासुदेवेन धीमता। अवतीर्य रथात् पार्थः स्तोत्रमाह कृताञ्जलिः॥<br><br>793: अर्जुन उवाच नमस्ते सिद्धसेनानि आर्ये मन्दरवासिनि। कुमारि कालि कापालि कपिले कृष्णपिङ्गले॥<br><br>794: भद्रकालि नमस्तुभ्यं महाकालि नमोऽस्तु ते। चण्डि चण्डे नमस्तुभ्यं तारिणि वरवर्णिनि॥<br><br>795: कात्यायनि महाभागे करालि विजये जये। शिखिपिच्छध्वजधरे नानाभरणभूषिते॥<br><br>796: अट्टशूलप्रहरणे खगखेटकधारिणि। गोपेन्द्रस्यानुजे ज्येष्ठे नन्दगोपकुलोद्भवे॥<br><br>797: महिषासक्प्रिये नित्यं कौशिकि पीतवासिनि। अट्टहासे कोकमुखे नमस्तेऽस्तु रणप्रिये॥<br><br>798: उमे शाकम्भरि श्वेते कृष्णे कैटभनाशिनि। हिरण्याक्षि विरूपाक्षि सुधूम्राक्षि नमोऽस्तु ते॥<br><br>799: वेदश्रुति महापुण्ये ब्रह्मण्ये जातवेदसि। जम्बूकटकचैत्येषु नित्य सन्निहितालये॥<br><br>800: त्वं ब्रह्मविद्या विद्यानां महानिद्रा च देहिनाम्। स्कन्दमातर्भगवति दुर्गे कान्तारवासिनि॥<br><br>801: भवतु मे नित्यं स्वाहाकारः स्वधा चैव कला काष्ठा सरस्वती। सावित्रि वेदमाता च तथा वेदान्त उच्यते॥<br><br>802: स्तुताऽसि त्वं महादेवि विशुद्धनान्तरात्मना। जयो मे नित्यं त्वत्प्रसादाद रणाजिरे॥<br><br>803: कान्तारभयदुर्गेषु भक्तानां चालयेषु च। नित्यं वससि पाताले युद्धे जयसि दानवान्॥<br><br>804: त्वं जम्भनी मोहिनी च माया ह्रीः श्रीस्तथैव च। संध्या प्रभावती चैव सावित्री जननी तथा॥<br><br>805: तुष्टिः पुष्टिकृतिर्दीप्तिश्चन्द्रादित्यविवर्धिनी। भूतिभूतिमतां सङ्घये वीक्ष्यसे सिद्धचारणैः। । संजय उवाच ततः पार्थस्य विज्ञाय भक्ति मानववत्सला। अन्तरिक्षगतोवाच गोविन्दस्याग्रतः स्थिता॥<br><br>806: देव्युवाच स्वल्पेनैव तु कालेन शत्रूञ्जेष्यसि पाण्डव। नरस्त्वमसि दुर्धर्ष नारायणसहायवान्॥<br><br>807: अजेयस्त्वं रणेऽरीणामपि वज्रभृतः स्वयम्। इत्येवमुक्त्वा वरदा क्षणेनान्तरधीयत॥<br><br>808: लब्ध्वा वरं तु कौन्तेयो मेने विजयमात्मनः। आरुरोह ततः पार्थो रथं परमसम्मतम्॥<br><br>809: कृष्णार्जुनावेकरथौ दिव्यौ शङ्खौ प्रदध्मतुः। य इदं पठते स्तोत्र कल्य उत्थाय मानवः॥<br><br>810: यक्षरक्ष:पिशाचेभ्यो न भयं विद्यते सदा। न चापि रिपवस्तेभ्यः सर्पाद्या ये च दंष्ट्रिणः॥<br><br>811: न भयं विद्यते तस्य सदा राजकुलादपि। विवादे जयमाप्नोति बद्धो मुच्यति बन्धनात्॥<br><br>812: दुर्गं तरति चावश्यं तथा चौरैर्विमुच्यते। संग्रामे विजयेन्नित्यं लक्ष्मी प्राप्नोति केवलाम्॥<br><br>813: आरोग्यबलसम्पन्नो जीवेद् वर्षशतं तथा। एतद् दृष्टं प्रसादात् तु मया व्यासस्य धीमतः॥<br><br>814: मोहादेतौ न जानन्ति नरनारायणवृषी। तव पुत्रा दुरात्मानः सर्वे मन्युवशानुगाः॥<br><br>815: प्राप्तकालमिदं वाक्यं कालपाशेन गुण्ठिताः। कण्वो रामस्तथाऽनघः। अवारयंस्तवं सुतं न चासौ तद् गृहीतवान्। ॥<br><br>816: यत्र धर्मो द्युतिः कान्तिर्यत्र ह्रीः श्रीस्तथा मतिः। यतो धर्मस्ततः कृष्णो यतः कृष्णस्ततो जयः॥<br><br>817: धृतराष्ट्र उवाच केषां प्रहृष्टास्तत्राग्रे योधा युध्यन्ति संजय। उदग्रमनसः के वा के वा दीना विचेतसः॥<br><br>818: के पूर्वं प्राहरंस्तत्र युद्धे हृदयकम्पने। मामकाः पाण्डवेया वा तन्ममाचक्ष्व संजय॥<br><br>819: कस्य सेनासमुदये गन्धमाल्यसमुद्भवः। वाचः प्रदक्षिणाश्चैव योधानामभिगर्जताम्॥<br><br>820: संजय उवाच व्यूढानां उभयोः सेनयोस्तत्र योधा जहषिरे तदा। स्रजः समाः सुगन्धानामुभयत्र समुद्भवः॥<br><br>821: संहतानामनीकानां भरतर्षभ। संसर्गात् समुदीर्णानां विमर्दः सुमहानभूत्॥<br><br>822: वादित्रशब्दस्तुमुलः शङ्खभेरीविमिश्रितः। शूराणां रणशूराणां गर्जतामितरेतरम्। उभयोः सेनयो राजन् महान् व्यतिकरोऽभवत्॥<br><br>823: अन्योन्यं वीक्ष्यमाणानां योधानां भरतर्षभ। कुञ्जराणां च नदतां सैन्यानां च प्रहृष्यताम्॥<br><br>824: धृतराष्ट्र उवाच धर्मक्षेत्रे कुरुक्षेत्रे समवेता युयुत्सवः। मामकाः पाण्डवाश्चैव किमकुर्वत संजय॥<br><br>825: संजय उवाच दृष्ट्वा तु पाण्डवानीकं व्यूढं दुर्योधनस्तदा। आचार्यमुपसंगम्य राजा वचनमब्रवीत्॥<br><br>826: पश्यैतां पाण्डुपुत्राणामाचार्य महतीं चमूम्। व्यूढां दुपदपुत्रेण तव शिष्येण धीमता॥<br><br>827: अत्र शूरा महेष्वासा भीमार्जुनसमा युधि। युयुधानो विराटश्च दुपदश्च महारथः॥<br><br>828: धृष्टकेतुश्चेकितानः काशिराजश्च वीर्यवान्। पुरुजित् कुन्तिभोजश्च शैब्यश्च नरपुङ्गवः॥<br><br>829: युधामन्युश्च विक्रान्त उत्तमौजाश्च वीर्यवान्। सौभद्रो द्रौपदेयाश्च सर्व एव महारथाः॥<br><br>830: अस्माकं तु विशिष्टा ये तान् निबोध द्विजोत्तम। नायका मम सैन्यस्य संज्ञार्थं तान् ब्रवीमि ते॥<br><br>831: भवान् भीष्मश्च कर्णश्च कृपश्च समितिंजयः। अश्वत्थामा विकर्णश्च सौमदत्तिस्तथैव च॥<br><br>832: अन्ये च बहवः शूरा मदर्थे त्यक्तजीविताः। नानाशस्त्रप्रहरणाः सर्वे युद्धविशारदाः॥<br><br>833: अपर्याप्तं तदस्माकं बलं भीष्माभिरक्षितम्। पर्याप्तं त्विदमेतेषां बलं भीमाभिरक्षितम्॥<br><br>834: अयनेषु च सर्वेषु यथाभागमवस्थिताः। भीष्ममेवाभिरक्षन्तु भवन्तः सर्व एव हि॥<br><br>835: तस्य संजनयन् हर्षं कुरुवृद्धः पितामहः। सिंहनादं विनद्योच्चैः शङ्ख दध्मौ प्रतापवान्॥<br><br>836: ततः शङ्खच भेर्यश्च पणवानकगोमुखाः। सहसैवाभ्यहन्यन्त स शब्दस्तुमुलोऽभवत्॥<br><br>837: ततः श्वेतैर्हयैर्युक्ते महति स्यन्दने स्थितौ। माधवः पाण्डवश्चैव दिव्यौ शङ्खौ प्रदध्मतुः॥<br><br>838: पाञ्चजन्यं हृषीकेशो देवदत्तं धनंजयः। पौण्ड्रं दध्मौ महाशङ्ख भीमकर्मा वृकोदरः॥<br><br>839: अनन्तविजयं राजा कुन्तीपुत्रो युधिष्ठिरः। नकुलः सहदेवश्च सुघोषमणिपुष्पकौ॥<br><br>840: काश्यश्च परमेष्वासः शिखण्डी च महारथः। धृष्टद्युम्नो विराटश्च सात्यकिश्चापराजितः॥<br><br>841: द्रुपदो द्रौपदेयाश्च सर्वशः पृथिवीपते। सौभद्रश्च महाबाहुः शङ्खान् दध्मुः पृथक् पृथक्॥<br><br>842: स घोषो धार्तराष्ट्राणां हृदयानि व्यदारयत्। नभश्च पृथिवीं चैव तुमुलो व्यनुनादयन्॥<br><br>843: अथ व्यवस्थितान् दृष्ट्वा धार्तराष्ट्रान् कपिध्वजः। प्रवृत्ते शस्त्रसम्पाते धनुरुद्यम्य पाण्डवः॥<br><br>844: हृषीकेशं तदा वाक्यमिदमाह महीपते। अर्जुन उवाच सेनयोरुभयोर्मध्ये रथं स्थापय मेऽच्युत॥<br><br>845: यावदेतान् निरीक्षेऽहं योद्धकामानवस्थितान्। कैर्मया सह योद्धव्यमस्मिन् रणसमुद्यमे॥<br><br>846: योत्स्यमानानवेक्षेऽहं य एतेऽत्र समागताः। धार्तराष्ट्रस्य दुर्बुद्धेयुद्धे प्रियचिकीर्षवः॥<br><br>847: संजय उवाच एवमुक्तो हृषीकेशो गुडाकेशेन भारत। सेनयोरुभयोर्मध्ये स्थापयित्वा रथोत्तमम्॥<br><br>848: भीष्मद्रोणप्रमुखतः सर्वेषां च महीक्षिताम्। उवाच पार्थ पश्यैतान् समवेतान् कुरूनिति॥<br><br>849: तत्रापश्यत् स्थितान् पार्थः पितृनथ पितामहान्। आचार्यान् मातुलान् भ्रातृन् पुत्रान् पौत्रान् सखींस्तथा॥<br><br>850: श्वशुरान् सुहृदश्चैव सेनयोरुभयोरपि। तान् समीक्ष्य स कौन्तेयः सर्वान् बन्धूनवस्थितान्॥<br><br>851: कृपया परयाऽऽविष्टो विषीदन्निदमब्रवीत्। अर्जुन उवाच दृष्ट्वेमं स्वजनं कृष्ण युयुत्सु समुपस्थितम्॥<br><br>852: सीदन्ति मम गात्राणि मुखं च परिशुष्यति। वेपथुश्च शरीरे मे रोमहर्षश्च जायते॥<br><br>853: गाण्डीवं स्रंसते हस्तांत् त्वक् चैव परिदह्यते। न च शक्नोम्यवस्थातुं भ्रमतीव च मे मनः॥<br><br>854: निमित्तानि च पश्यामि विपरीतानि केशव। न च श्रेयोऽनुपश्यामि हत्वा स्वजनमाहवे॥<br><br>855: न काक्षे विजयं कृष्ण न च राज्यं सुखानि च। किं नो राज्येन गोविन्द किं भोगैर्जीवितेन वा॥<br><br>856: येषामर्थे काक्षितं नो राज्यं भोगाः सुखानि च। त इमेऽवस्थिता युद्धे प्राणांस्त्यक्त्वा धनानि च॥<br><br>857: आचार्याः पितरः पुत्रास्तथैव च पितामहाः। मातुलाः श्वशुराः पौत्रा: स्याला: सम्बन्धिनस्तथा। ॥<br><br>858: एतान् न हन्तुमिच्छामि नतोऽपि मधुसूदन। अपि त्रैलोक्यराज्यस्य हेतोः किं नु महीकृते॥<br><br>859: निहत्य धार्तराष्ट्रान् नः का प्रीतिः स्याज्जनार्दन। पापमेवाश्रयेदस्मान् हत्वैतानाततायिनः॥<br><br>860: तस्मानार्दा वयं हन्तुं धार्तराष्ट्रान् स्वबान्धवान्। स्वजनं हि कथं हत्वा सुखिनः स्याम माधव॥<br><br>861: यद्यप्येते न पश्यन्ति लोभोपहतचेतसः। कुलक्षयकृतं दोषं मित्रद्रोहे च पातकम्॥<br><br>862: कथं न ज्ञेयमस्माभिः पापादस्मानिवर्तितुम्। कुलक्षयकृतं दोषं प्रपश्यद्भिर्जनार्दन॥<br><br>863: कुलक्षये प्रणश्यन्ति कुलधर्माः सनातनाः। धर्मे नष्टे कुलं कृत्स्नमधर्मोऽभिभवत्युत॥<br><br>864: अधर्माभिभवात् कृष्ण प्रदुष्यन्ति कुलस्त्रियः। स्त्रीषु दुष्टासु वार्ष्णेय जायते वर्णसंकरः॥<br><br>865: संकरो नरकायैव कुलमानां कुलस्य च। पतन्ति पितरो ह्येषां लुप्तपिण्डोदकक्रियाः॥<br><br>866: दोषैरेतैः कुलघ्नानां वर्णसंकरकारकैः। उत्साद्यन्ते जातिधर्माः कुलधर्माश्च शाश्वताः॥<br><br>867: उत्सन्नकुलधर्माणां मनुष्याणां जनार्दन। नरके नियतं वासो भवतीत्यनुशुश्रुम॥<br><br>868: अहो बत महत्पापं कर्तुं व्यवसिता वयम्। यद् राज्यसुखलोभेन हन्तुं स्वजनमुद्यताः॥<br><br>869: यदि मामप्रतीकारमशस्त्रं शस्त्रपाणयः। धार्तराष्ट्रा रणे हन्युस्तन्मे क्षेमतरं भवेत्॥<br><br>870: संजय उवाच एवमुक्त्वार्जुनः संख्ये रथोपस्थ उपाविशत्। विसृज्य सशरं चापं शोकसंविग्नमानसः॥<br><br>871: संजय उवाच तं तथा कृपयाविष्टमश्रुपूर्णाकुलेक्षणम्। विषीदन्तमिदं वाक्यमुवाच मधुसूदनः॥<br><br>872: श्रीभगवानुवाच कुतस्त्वा कश्मलमिदं विषमे समुपस्थितम्। अनार्यजुष्टमस्वय॑मकीर्तिकरमर्जुन॥<br><br>873: क्लैब्यं मा स्म गमः पार्थ नैतत् त्वय्युपपद्यते। क्षुद्रं हृदयदौर्बल्यं त्यक्त्वोत्तिष्ठ परंतप॥<br><br>874: अर्जुन उवाच कथं भीष्ममहं संख्ये द्रोणं च मधुसूदन। इषुभिः प्रतियोत्स्यामि पूजाह्नवरिसूदन॥<br><br>875: गुरूनहत्वा हि महानुभावाच्छ्रेयो भोक्तुं भक्ष्यमपीह लोके। हत्वार्थकामांस्तु गुरूनिहैव भुञ्जीय भोगान् रुधिरप्रदिग्धान्॥<br><br>876: न चैतद् विद्मः कतरत्नो गरीयो यद् वा जयेम यदि वा नो जयेयुः। यानेव हत्वा न जिजीविषाम स्तेऽवस्थिताः प्रमुखे धार्तराष्ट्राः॥<br><br>877: कार्पण्यदोषोपहतस्वभावः पृच्छामि त्वां धर्मसम्मूढचेताः। यच्छ्रेयः स्यान्निश्चितं ब्रूहि तन्मे शिष्यस्तेऽहं शाधि मां त्वां प्रपन्नम्॥<br><br>878: न हि प्रपश्यामि ममापनुद्याद् यच्छोकमुच्छोषणमिन्द्रियाणाम्। अवाप्य भूमावसपत्नमृद्धं राज्यं सुराणामपि चाधिपत्यम्॥<br><br>879: संजय उवाच एवमुक्त्वा हृषीकेशं गुडाकेशः परंतप। न योत्स्य इति गोविन्दमुक्त्वा तूष्णीं बभूव ह॥<br><br>880: तमुवाच हृषीकेशः प्रहसन्निव भारत। सेनयोरुभयोर्मध्ये विषीदन्तमिदं वचः॥<br><br>881: श्रीभगवानुवाच अशोच्यानन्वशोचस्त्वं प्रज्ञावादांश्च भाषसे। गतासूनगतातूंश्च नानुशोचन्ति पण्डिताः॥<br><br>882: न त्वेवाहं जातु नासं न त्वं नेमे जनाधिपाः। न चैव न भविष्यामः सर्वे वयमतः परम्॥<br><br>883: देहिनोऽस्मिन् यथा देहे कौमारं यौवनं जरा। तथा देहान्तरप्राप्तिर्षीरस्तत्र न मुह्यति॥<br><br>884: मात्रास्पर्शास्तु कौन्तेय शीतोष्णसुखदुःखदाः। आगमापायिनोऽनित्यास्तास्तितिक्षस्व भारत॥<br><br>885: यं हि न व्यथयन्त्येते पुरुषं पुरुषर्षभ। समदुःखसुखं धीरं सोऽमृतत्वाय कल्पते। ॥<br><br>886: नासतो विद्यते भावो नाभावो विद्यते सतः। उभयोरपि दृष्टोऽन्तस्त्वनयोस्तत्त्वदर्शिभिः॥<br><br>887: अविनाशि तु तद् विद्धि येन सर्वमिदं ततम्। विनाशमव्ययस्यास्य न कश्चित् कर्तुमर्हति॥<br><br>888: अन्तवन्त इमे देहा नित्यस्योक्ताः शरीरिणः। अनाशिनोऽप्रमेयस्य तस्माद् युध्यस्व भारत॥<br><br>889: य एनं वेत्ति हन्तारं यश्चैनं मन्यते हतम्। उभौ तौ न विजानीतो नायं हन्ति न हन्यते॥<br><br>890: नायं भूत्वा वा न भूयः। अजो नित्यः शाश्वतोऽयं पुराणो न हन्यते हन्यमाने शरीरे॥<br><br>891: वेदाविनाशिनं नित्यं य एनमजमव्ययम्। कथं स पुरुषः पार्थ कं घातयति हन्ति कम्॥<br><br>892: वासांसि जीर्णानि यथा विहाय नवानि गृह्णाति नरोऽपराणि। न्यन्यानि संयाति नवानि देही॥<br><br>893: नैनं छिन्दन्ति शस्त्राणि नैनं दहति पावकः। न चैनं क्लेदयन्त्यापो न शोषयति मारुतः॥<br><br>894: अच्छेद्योऽयमदाह्योऽयमक्लेद्योऽशोष्य एव च। नित्यः सर्वगतः स्थाणुरचलोऽयं सनातनः॥<br><br>895: अव्यक्तोऽयमचिन्त्योऽयमविकार्योऽयमुच्यते। तस्मादेवं विदित्वैनं नानुशोचितुमर्हसि॥<br><br>896: अथ चैनं नित्यजातं नित्यं वा मन्यसे मृतम्। तथाऽपि त्वं महाबाहो नैवं शोचितुमर्हसि॥<br><br>897: जातस्य हि ध्रुवो मृत्युर्बुवं जन्म मृतस्य च। तस्मादपरिहार्येऽर्थे न त्वं शोचितुमर्हसि॥<br><br>898: अव्यक्तादीनि भूतानि व्यक्तमध्यानि भारत। अव्यक्तनिधनान्येव तत्र का परिदेवना॥<br><br>899: माश्चर्यवद् वदति तथैव चान्यः। आश्चर्यवच्चैनमन्यः शृणोति श्रुत्वाऽप्येनं वेद न चैव कश्चित्॥<br><br>900: देही नित्यमवध्योऽयं देहे सर्वस्य भारत। तस्मात् सर्वाणि भूतानि न त्वं शोचितुमर्हसि॥<br><br>901: स्वधर्मपि चावेक्ष्य न विकम्पितुमर्हसि। धाद्धि युद्धाच्छ्रेयोऽन्यत् क्षत्रियस्य न विद्यते॥<br><br>902: यदृच्छया चोपपन्नं स्वर्गद्वापरमपावृतम्। सुखिनः क्षत्रियाः पार्थ लभन्ते युद्धमीदृशम्॥<br><br>903: अथ चेत् त्वमिमं धर्म्य संग्रामं न करिष्यसि। ततः स्वधर्मं कीर्ति च हित्वा पापमवाप्स्यसि॥<br><br>904: अकीर्ति चापि भूतानि कथयिष्यन्ति तेऽव्ययाम्। सम्भावितस्य चाकीर्तिमरणादतिरिच्यते॥<br><br>905: भयाद् रणादुपरतं मंस्यन्ते त्वां महारथाः। येषां च त्वं बहुमतो भूत्वा यास्यसि लाघवम्॥<br><br>906: अवाच्यवादांश्चं बहून् वदिष्यन्ति तवाहिताः। निन्दन्तस्तव सामर्थ्य ततो दुःखतरं नु किम्॥<br><br>907: हतो वा प्राप्स्यसि स्वर्ग जित्वा वा भोक्ष्यसे महीम्। तस्मादुत्तिष्ठ कौन्तेय युद्धाय कृतनिश्चयः॥<br><br>908: सुखदुःखे समे कृत्वा लाभालाभौ जयाजयौ। ततो युद्धाय युज्यस्व नैव पापमवाप्स्यसि॥<br><br>909: एषा तेऽभिहिता सांख्ये बुद्धिोगे त्विमां शृणु। बुद्ध्या युक्तो यया पार्थ कर्मबन्धं प्रहास्यसि॥<br><br>910: नेहाभिक्रमनाशोऽस्ति प्रत्यवायो न विद्यते। स्वल्पमण्यस्य धर्मस्य त्रायते महतो भयात्॥<br><br>911: व्यवसायात्मिका बुद्धिरेकेह कुरुनन्दन। बहुशाखा हनन्ताश्च बुद्धयोऽव्यवसायिनाम्॥<br><br>912: यामिमां पुष्पितां वाचं प्रवदन्त्यविपश्चितः। वेदवादरताः पार्थ नान्यदस्तीति वादिनः॥<br><br>913: कामात्मानः स्वर्गपरा जन्मकर्मफलप्रदाम्। क्रियाविशेषबहुला भोगैश्वर्यगति प्रति॥<br><br>914: भोगैश्वर्यप्रसक्तानां तयाऽपहतचेतसाम्। व्यवसायात्मिका बुद्धिः समाधौ न विधीयते॥<br><br>915: त्रैगुण्यविषया वेदा निस्त्रैगुण्यो भवार्जुन। निर्द्वन्द्वो नित्यसत्त्वस्थो निर्योगक्षेम आत्मवान्॥<br><br>916: यावानर्थ उदपाने सर्वतः सम्प्लुतोदके। तावान् सर्वेषु वेदेषु ब्राह्मणस्य विजानतः॥<br><br>917: कर्मण्येवाधिकारस्ते मा फलेषु कदाचन। मा कर्मफलहेतुर्भूर्मा ते सङ्गोऽस्त्वकर्मणि॥<br><br>918: योगस्थः कुरु कर्माणि सङ्गं त्यक्त्वा धनंजय। सिद्ध्यसिद्ध्योः समो भूत्वा समत्वं योग उच्यते॥<br><br>919: दूरेण ह्यवरं कर्म बुद्धियोगाद् धनंजय। बुद्धौ शरणमन्विच्छ कृपणाः फलहेतवः॥<br><br>920: बुद्धियुक्तो जहातीह उभे सुकृतदुष्कृते। तस्माद् योगाय युज्यस्व योगः कर्मसु कौशलम्॥<br><br>921: कर्मजं बुद्धियुक्ता हि फलं त्यक्त्वा मनीषिणः। जन्मबन्धविनिर्मुक्ताः पदं गच्छन्त्यनामयम्॥<br><br>922: यदा ते मोहकलिलं बुद्धिर्व्यतितरिष्यति। तदा गन्ताऽसि निर्वेदं श्रोतव्यस्य श्रुतस्य च॥<br><br>923: श्रुतिविप्रतिपन्ना ते यदा स्थास्यति निश्चला। समाधावचला बुद्धिस्तदा योगमवाप्स्यसि॥<br><br>924: अर्जुन उवाच स्थितप्रज्ञस्य का भाषा समाधिस्थस्य केशव। स्थितधीः किं प्रभाषेत किमासीत व्रजेत किम्॥<br><br>925: श्रीभगवानुवाच प्रजहाति यदा कामान् सर्वान् पार्थ मनोगतान्। आत्मन्येवात्मना तुष्टः स्थितप्रज्ञस्तदोच्यते॥<br><br>926: दुःखेष्वनुद्विग्नमनाः सुखेषु विगतस्पृहः। वीतरागभयक्रोधः स्थितधीर्मुनिरुच्यते॥<br><br>927: यः सर्वत्रानभिस्नेहस्तत् तत् प्राप्य शुभाशुभम्। नाभिनन्दति न द्वेष्टि तस्य प्रज्ञा प्रतिष्ठिता॥<br><br>928: यदा संहरते चायं कूर्मोऽङ्गानीव सर्वशः। इन्द्रियाणीन्द्रियार्थेभ्यस्तस्य प्रज्ञा प्रतिष्ठिता॥<br><br>929: विषया विनिवर्तन्ते निराहारस्य देहिनः। रसवर्ज रसोऽप्यस्य परं दृष्ट्वा निवर्तते॥<br><br>930: यततो ह्यपि कौन्तेय पुरुषस्य विपश्चितः। इन्द्रियाणि प्रमाथीनि हरन्ति प्रसभं मनः॥<br><br>931: तानि सर्वाणि संयम्य युक्त आसीत मत्परः। वशे हि यस्येन्द्रियाणि तस्य प्रज्ञा प्रतिष्ठिता॥<br><br>932: ध्यायतो विषयान् पुंसः सङ्गस्तेषूपजायते। सङ्गात् संजायते कामः कामात् क्रोधोऽभिजायते॥<br><br>933: क्रोधाद् भवति सम्मोहः सम्मोहात् स्मृतिविभ्रमः। स्मृतिभ्रंशाद् बुद्धिनाशो बुद्धिनाशात् प्रणश्यति॥<br><br>934: रागद्वेषवियुक्तैस्तु विषयानिन्द्रियैश्चरन्। आत्मवश्यैविधेयात्मा प्रसादमधिगच्छति॥<br><br>935: प्रसादे सर्वदुःखानां हानिरस्योपजायते। प्रसन्नचेतसो ह्याशु बुद्धिः पर्यवतिष्ठते॥<br><br>936: नास्ति बुद्धिरयुक्तस्य न चायुक्तस्य भावना। न चाभावयतः शान्तिरशान्तस्य कुतः सुखम्॥<br><br>937: इन्द्रियाणां हि चरतां यन्मनोऽनु विधीयते। तदस्य हरति प्रज्ञां वायु वमिवाम्भसि॥<br><br>938: तस्माद् यस्य महाबाहो निगृहीतानि सर्वशः। इन्द्रियाणीन्द्रियार्थेभ्यस्तस्य प्रज्ञा प्रतिष्ठिता॥<br><br>939: या निशा सर्वभूतानां तस्यां जागर्ति संयमी। यस्यां जाग्रति भूतानि सा निशा पश्यतो मुनेः॥<br><br>940: आपूर्यमाणमचलप्रतिष्ठं समुद्रमापः प्रविशन्ति यद्वत्। तद्वत् कामा यं प्रविशन्ति सर्वे स शान्तिमाप्नोति न कामकामी॥<br><br>941: विहाय कामान् यः सर्वान् पुमांश्चरति निःस्पृहः। निर्ममो निरहंकारः स शान्तिमधिगच्छति॥<br><br>942: एषा ब्राह्मी स्थितिः पार्थ नैनां प्राप्य विमुह्यति। स्थित्वास्यामन्तकालेऽपि ब्रह्मनिर्वाणमृच्छति॥<br><br>943: अर्जुन उवाच ज्यायसी चेत् कर्मणस्ते मता बुद्धिर्जनार्दन। तत् किं कर्मणि घोरे मां नियोजयसि केशव॥<br><br>944: व्यामिश्रेणेव वाक्येन बुद्धिं मोहयसीव मे। तेदकं वद निश्चित्य येन श्रेयोऽहमाप्नुयाम्॥<br><br>945: श्रीभगवानुवाच लोकेऽस्मिन् द्विविधा निष्ठा पुरा प्रोक्ता मयाऽनघ। ज्ञानयोगेन सांख्यानां कर्मयोगेन योगिनाम्॥<br><br>946: न कर्मणामनारम्भान्नैष्कर्म्यं पुरुषोऽस्तुते। न च संन्यसनादेव सिद्धिं समधिगच्छति॥<br><br>947: न हि कश्चित् क्षणमपि जातु तिष्ठत्यकर्मकृत्। कार्यते ह्यवशः कर्म सर्वः प्रकृतिजैर्गुणैः॥<br><br>948: कर्मेन्द्रियाणि संयम्य य आस्ते मनसा स्मरन्। इन्द्रियार्थान् विमूढात्मा मिथ्याचारः स उच्यते॥<br><br>949: यस्त्विन्द्रियाणि मनसा नियम्यारभतेऽर्जुन। कर्मेन्द्रियैः कर्मयोगमसक्तः स विशिष्यते॥<br><br>950: नियतं कुरु कर्म त्वं कर्म ज्यायो ह्यकर्मणः। शरीरयात्रापि च ते न प्रसिद्ध्येदकर्मणः॥<br><br>951: यज्ञार्थात् कर्मणोऽन्यत्र लोकोऽयं कर्मबन्धनः। तदर्थं कर्म कौन्तेय मुक्तसङ्गः समाचर॥<br><br>952: सहयज्ञाः प्रजाः सृष्ट्वा पुरोवाच प्रजापतिः। अनेन प्रसविष्यध्वमेष वोऽस्त्विष्टकामधुक्॥<br><br>953: देवान् भावयतानेन ते देवा भावयन्तु वः। परस्परं भावयन्तः श्रेयः परमवाप्स्यथ॥<br><br>954: इष्टान् भोगान् हि वो देवा दास्यन्ते यज्ञभाविताः। तैर्दत्तानप्रदायैभ्यो यो भुङ्क्ते स्तेन एव सः॥<br><br>955: यज्ञशिष्टाशिनः सन्तो मुच्यन्ते सर्वकिल्बिषैः। भुञ्जते ते त्वघं पापा ये पचन्त्यात्मकारणात्॥<br><br>956: अन्नाद् भवन्ति भूतानि पर्जन्यादन्नसम्भवः। यज्ञाद् भवति पर्जन्यो यज्ञः कर्मसमुद्भवः॥<br><br>957: कर्म ब्रह्मोद्भवं विद्धि ब्रह्माक्षरसमुद्भवम्। तस्मात् सर्वगतं ब्रह्म नित्यं यज्ञे प्रतिष्ठितम्॥<br><br>958: एवं प्रवर्तितं चक्रं नानुवर्तयतीह यः। अघायुरिन्द्रियारामो मोघं पार्थ स जीवति॥<br><br>959: यस्त्वात्मरतिरेव स्यादात्मतृप्तश्च मानवः। आत्मन्येव च संतुष्टस्तस्य कार्यं न विद्यते॥<br><br>960: नैव तस्य कृतेनार्थो नाकृतेनेह कश्चन। न चास्य सर्वभूतेषु कश्चिदर्थव्यपाश्रयः॥<br><br>961: तस्मादसक्तः सततं कार्यं कर्म समाचर। असक्तो ह्याचरन् कर्म परमाप्नोति पुरुषः॥<br><br>962: कर्मणैव हि संसिद्धिमास्थिता जनकादयः। लोकसंग्रहमेवापि सम्पश्यन् कर्तुमर्हसि॥<br><br>963: यद् यदाचरति श्रेष्ठस्तत् तदेवेतरो जनः। स यत् प्रमाणं कुरुते लोकस्तदनुवर्तते॥<br><br>964: न मे पार्थास्ति कर्तव्यं त्रिषु लोकेषु किंचन। नानवाप्तमवाप्तव्यं वर्त एव च कर्मणि॥<br><br>965: यदि ह्यहं न वर्तेयं जातु कर्मण्यतन्द्रितः। मम वानुवर्तन्ते मनुष्याः पार्थ सर्वशः॥<br><br>966: उत्सीदेयुरिमे लोका न कुर्यां कर्म चेदहम्। संकरस्य च कर्ता स्यामुपहन्यामिमाः प्रजाः॥<br><br>967: सक्ताः कर्मण्यविद्वांसो यथा कुर्वन्ति भारत। कुर्याद् विद्वांस्तथासऽक्तश्चिकीर्षुर्लोकसंग्रहम्॥<br><br>968: न बुद्धिभेदं जनयेदज्ञानां कर्मसङ्गिनाम्। जोषयेत् सर्वकर्माणि विद्वान् युक्तः समाचरन्। ॥<br><br>969: प्रकृतेः क्रियमाणानि गुणैः कर्माणि सर्वशः। अहंकारविमूढात्मा कर्ताऽहमिति मन्यते॥<br><br>970: तत्त्ववित् तु महाबाहो गुणकर्मविभागयोः। गुणा गुणेषु वर्तन्त इति मत्वा न सज्जते॥<br><br>971: प्रकृतेर्गुणसम्मूढाः सज्जन्ते गुणकर्मसु। तानकृतस्नविदो मन्दान् कृत्स्नविन्न विचालयेत्॥<br><br>972: मयि सर्वाणि कर्माणि संन्यस्याध्यात्मचेतसा। निराशीर्निर्ममो भूत्वा युध्यस्व विगतज्वरः॥<br><br>973: ये मे मतमिदं नित्यमनुतिष्ठन्ति मानवाः। श्रद्धावन्तोऽनसूयन्तो मुच्यन्ते तेऽपि कर्मभिः॥<br><br>974: ये त्वेतदभ्यसूयन्तो नानुतिष्ठन्ति मे मतम्। सर्वज्ञानविमूढांस्तान् विद्धि नष्टानचेतसः॥<br><br>975: सदृशं चेष्टते स्वस्याः प्रकृतेर्ज्ञानवानपि। प्रकृति यान्ति भूतानि निग्रहः किं करिष्यति॥<br><br>976: इन्द्रियस्येन्द्रियस्यार्थे रागद्वेषौ व्यवस्थितौ। तयोर्न वशमागच्छेत् तौ ह्यस्य परिपन्थिनौ॥<br><br>977: श्रेयान् स्वधर्मो विगुणः परधर्मात् स्वनुष्ठितात्। स्वधर्मे निधनं श्रेयः परधर्मो भयावहः॥<br><br>978: अर्जुन उवाच अथ केन प्रयुक्तोऽयं पापं चरति पूरुषः। अनिच्छन्नपि वार्ष्णेय बलादिव नियोजितः॥<br><br>979: श्रीभगवानुवाच काम एष क्रोध एष रजोगुणसमुद्भवः। महाशनो महापाप्मा विद्धयेनमिह वैरिणम्॥<br><br>980: धूमेनाव्रियते वह्निर्यथादर्शो मलेन च। यथोल्बेनावृतो गर्भस्तथा तेनेदमावृतम्॥<br><br>981: आवृतं ज्ञानमेतेन ज्ञानिनो नित्यवैरिणा। कामरूपेण कौन्तेय दुष्पूरेणानलेन च॥<br><br>982: इन्द्रियाणि मनो बुद्धिरस्याधिष्ठानमुच्यते। एतैर्विमोहयत्येष ज्ञानमावृत्य देहिनम्॥<br><br>983: तस्मात् त्वमिन्द्रियाण्यादौ नियम्य भरतर्षभ। पाप्मानं प्रजहि ह्येनं ज्ञानविज्ञाननाशनम्॥<br><br>984: इन्द्रियाणि पराण्याहुरिन्द्रियेभ्यः परं मनः। मनसस्तु परा बुद्धिर्यो बुद्धेः परतस्तु सः॥<br><br>985: एवं बुद्धेः परं बुद्ध्वा संस्तभ्यात्मानमात्मना। जहि शत्रु महाबाहो कामरूपं दुरासदम्॥<br><br>986: श्रीमभगवानुवाच इमं विवस्वते योगं प्रोक्तवानहमव्ययम्। विवस्वान्मनवे प्राह मनुरिक्ष्वाकवेऽब्रवीत्॥<br><br>987: एवं परम्पराप्राप्तमिमं राजर्षयो विदुः। स कालेनेह महता योगो नष्टः परंतप॥<br><br>988: स एवायं मया तेऽद्य योगः प्रोक्तः पुरातनः। भक्तोऽसि मे सखा चेति रहस्यं ह्येतदुत्तमम्॥<br><br>989: अर्जुन उवाच अपरं भवतो जन्म परं जन्म विवस्वतः। कथमेतद् विजानीयां त्वमादौ प्रोक्तवानिति॥<br><br>990: श्रीभगवानुवाच बहूनि मे व्यतीतानि जन्मानि तव चार्जुन। तान्यहं वेद सर्वाणि न त्वं वेत्थ परंतप॥<br><br>991: अजोऽपि सन्नव्ययात्मा भूतानामीश्वरोऽपि सन्। प्रकृति स्वामधिष्ठाय सम्भवाम्यात्ममायया॥<br><br>992: यदा यदा हि धर्मस्य ग्लानिर्भवति भारत। अभ्युत्थानमधर्मस्य तदाऽऽत्मानं सृजाम्यहम्॥<br><br>993: परित्राणाय साधूनां विनाशाय त दुष्कृताम्। धर्मसंस्थापनार्थाय सम्भवामि युगे युगे॥<br><br>994: जन्म कर्म च मे दिव्यमेवं यो वेत्ति तत्त्वतः। त्यक्त्वा देहं पुनर्जन्म मामेति सोऽर्जुन॥<br><br>995: वीतरागभयक्रोधा मन्मया मामुपाश्रिताः। बहवो ज्ञानतपसा पूता मद्भावमागताः॥<br><br>996: ये यथा मां प्रपद्यन्ते तांस्तथैव भजाम्यहम्। मम वानुवर्तन्ते मनुष्याः पार्थ सर्वशः॥<br><br>997: काङ्क्षन्तः कर्मणां सिद्धि यजन्त इह देवताः। क्षिप्रं हि मानुषे लोके सिद्धिर्भवति कर्मजा॥<br><br>998: चातुर्वर्यं मया सृष्टं गुणकर्मविभागशः। तस्य कर्तारमपि मां विद्ध्यकर्तारमव्ययम्॥<br><br>999: न मां कर्माणि लिम्पन्ति न मे कर्मफले स्पृहा। इति मां योऽभिजानाति कर्मभिर्न स बध्यते॥<br><br>1000: एवं ज्ञात्वा कृतं कर्म पूर्वैरपि मुमुक्षुभिः। कुरु कर्मैव तस्मात्त्वं पूर्वैः पूर्वतरं कृतम्॥<br><br>1001: किं कर्म किमकर्मेति कवयोऽप्यत्र मोहिताः। तत् ते कर्म प्रवक्ष्यामि यज्ज्ञात्वा मोक्ष्यसेऽशुभात्॥<br><br>1002: कर्मणो ह्यपि बौद्धव्य बोद्धव्यं च विकर्मणः। अकर्मणश्च बोद्धव्यं गहना कर्मणो गतिः॥<br><br>1003: कर्मण्यकर्म यः पश्येदकर्मणि च कर्म यः। स बुद्धिमान् मनुष्येषु स युक्तः कृत्स्नकर्मकृत्॥<br><br>1004: यस्य सर्वे समारम्भाः कामसंकल्पवर्जिताः। ज्ञानाग्निदग्धकर्माणं तमाहुः पण्डितं बुधाः॥<br><br>1005: त्यक्त्वा कर्मफलासङ्गं नित्यतृप्तो निराश्रयः। कर्मण्यभिप्रवृत्तोऽपि नैव किंचित् करोति सः॥<br><br>1006: निराशर्यतचित्तात्मा त्यक्तसर्वपरिग्रहः। शारीरं केवलं कर्म कुर्वन् नाप्नोति किल्बिषम्॥<br><br>1007: यदृच्छालाभसंतुष्टो द्वन्द्वातीतो विमत्सरः। समः सिद्धावसिद्धौ च कृत्वाऽपि न निबध्यते॥<br><br>1008: गतसङ्गस्य मुक्तस्य ज्ञानावस्थितचेतसः। यज्ञायाचरतः कर्म समग्रं प्रविलीयते॥<br><br>1009: ब्रह्मार्पणं ब्रह्म हविर्ब्रह्माग्नौ ब्रह्मणा हुतम्। ब्रह्मैव तेन गन्तव्यं ब्रह्मकर्मसमाधिना। ॥<br><br>1010: दैवमेवापरे यज्ञ योगिनः पर्युपासते। ब्रह्माग्नावपरे यज्ञं यज्ञेनैवोपजुह्वति॥<br><br>1011: श्रोत्रादीनीन्द्रियाण्यन्ये संयमाग्निषु जुह्वति। शब्दादीन् विषयानन्ये इन्द्रियाग्निषु जुह्वति॥<br><br>1012: सर्वाणीन्द्रियकर्माणि प्राणकर्माणि चापरे। आत्मसंयमयोगाग्नौ जुह्वति ज्ञानदीपिते॥<br><br>1013: द्रव्ययज्ञास्तपोयज्ञा योगयज्ञास्तथापरे। स्वाध्यायज्ञानयज्ञाश्च यतयः संशितव्रताः॥<br><br>1014: अपाने जुह्वति प्राणं प्राणेऽपानं तथापरे। प्राणापानगती रुद्ध्वा प्राणायामपरायणाः॥<br><br>1015: अपरे नियताहाराः प्राणान्प्राणेषु जुह्वति। सर्वेऽप्येते यज्ञविदो यज्ञक्षपितकल्मषाः॥<br><br>1016: यज्ञशिष्टामृतभुजो यान्ति ब्रह्म सनातनम्। नायं लोकोऽस्त्ययज्ञस्य कुतोऽन्यः कुरुसत्तम॥<br><br>1017: एवं बहुविधा यज्ञा वितता ब्रह्मणो मुखे। कर्मजान् विद्धि तान् सर्वानेवं ज्ञात्वा विमोक्ष्यसे॥<br><br>1018: श्रेयान् द्रव्यमयाद् यज्ञाज्ज्ञानयज्ञः परंतप। सर्वं कर्माखिलं पार्थ ज्ञाने परिसमाप्यते॥<br><br>1019: तद् विद्धि प्रणिपातेन परिप्रश्नेन सेवया। उपदेक्ष्यन्ति ते ज्ञानं ज्ञानिनस्तत्वदर्शिनः॥<br><br>1020: यज्ज्ञात्वा न पुनर्मोहमेवं यास्यसि पाण्डव। येन भूतान्यशेषेण द्रक्ष्यस्यात्मन्यथो मयि॥<br><br>1021: अपि चेदसि पापेभ्य: सर्वेभ्यः पापकृत्तमः। सर्वं ज्ञानप्लवेनैव वृजिनं संतरिष्यसि। ॥<br><br>1022: यथैधांसि समिद्धोऽग्निर्भस्मसात्कुरुतेऽर्जुन। ज्ञानाग्निः सर्वकर्माणि भस्मसात्कुरुते तथा॥<br><br>1023: न हि ज्ञानेन सदृशं पवित्रमिह विद्यते। तत् स्वयं योगसंसिद्धः कालेनात्मनि विन्दति॥<br><br>1024: श्रद्धावाँल्लभते ज्ञानं तत्परः संयतेन्द्रियः। ज्ञानं लब्वा परां शान्तिमचिरेणाधिगच्छति॥<br><br>1025: अज्ञश्चाश्रद्धधानश्च संशयात्मा विनश्यति। नायं लोकोऽस्ति न परो न सुखं संशयात्मनः॥<br><br>1026: योगसंन्यस्तकर्माणं ज्ञानसंछिन्नसंशयम्। आत्मवन्तं न कर्माणि निबध्नन्ति धनंजय॥<br><br>1027: तस्मादज्ञानसम्भूतं हृत्स्थं ज्ञानासिनाऽऽत्मनः। छित्त्वैनं संशयं योगमातिष्ठोत्तिष्ठ भारत॥<br><br>1028: अर्जुन उवाच संन्यासं कर्मणां कृष्ण पुनर्योगं च शंससि। यच्छ्रेय एतयोरेकं तन्मे ब्रूहि सुनिश्चितम्॥<br><br>1029: श्रीभगवानुवाच संन्यासः कर्मयोगश्च निःश्रेयसकरावुभौ। तयोस्तु कर्मसंन्यासात् कर्मयोगो विशिष्यते॥<br><br>1030: ज्ञेयः स नित्यसंन्यासी यो न द्वेष्टि न काक्षति। निर्द्वन्द्वो हि महाबाहो सुखं बन्धात् प्रमुच्यते॥<br><br>1031: सांख्ययोगौ पृथग्बालाः प्रवदन्ति न पण्डिताः। एकमण्यास्थितः सम्यगुभयोविन्दते फलम्॥<br><br>1032: यत् सांख्यैः प्राप्यते स्थानं तद् योगैरपि गम्यते। एकं सांख्यं च योगं च यः पश्यति स पश्यति॥<br><br>1033: संन्यासस्तु महाबाहो दुःखमाप्तुमयोगतः। योगयुक्तो मुनिर्ब्रह्म नचिरेणाधिगच्छति॥<br><br>1034: योगयुक्तो विशुद्धात्मा विजितात्मा जितेन्द्रियः। सर्वभूतात्मभूतात्मा कुर्वन्नपि न लिप्यते॥<br><br>1035: नैव किंचित् करोमीति युक्तो मन्येत तत्त्ववित्। पश्यशृण्वन् स्पृशञ्जिघ्रनश्नन् गच्छन् स्वपञ्श्वसन्॥<br><br>1036: प्रलपन् विसृजन् गृह्णनुन्मिषन्निमिषन्नपि। इन्द्रियाणीन्द्रियार्थेषु वर्तन्त इति धारयन्॥<br><br>1037: ब्रह्मण्याधाय कर्माणि सङ्गं त्यक्त्वा करोति यः। लिप्यते न स पापेन पद्मपत्रमिवाम्भसा॥<br><br>1038: कायेन मनसा वुद्ध्या केवलैरिन्द्रियैरपि। योगिनः कर्म कुर्वन्ति सङ्गं त्यक्त्वाऽऽत्मशुद्धये॥<br><br>1039: युक्तः कर्मफलं त्यक्त्वा शान्तिमाप्नोति नैष्ठिकीम्। अयुक्तः कामकारेण फले सक्ता निबध्यते॥<br><br>1040: सर्वकर्माणि मनसा संन्यस्यास्ते सुखं वशी। नवद्वारे पुरे देही नैव कुर्वन् न कारयन्॥<br><br>1041: न कर्तृत्वं न कर्माणि लोकस्य सृजति प्रभुः। नादत्ते कस्यचित् पापं न चैव सुकृतं विभुः। अज्ञानेनावृतं ज्ञानं तेन मुह्यन्ति जन्तवः॥<br><br>1042: ज्ञानेन तु तदज्ञानं येषां नाशितमात्मनः। तेषामादित्यवज्ज्ञानं प्रकाशयति तत्परम्॥<br><br>1043: तद्बुद्धयस्तदात्मानस्तनिष्ठास्तत्परायणाः। गच्छन्त्यपुनरावृत्तिं ज्ञाननिषूतकल्मषाः॥<br><br>1044: प्रवर्तते॥<br><br>1045: विद्याविनयसम्पन्ने ब्राह्मणे गवि हस्तिनि। शुनि चैव श्वपाके च पण्डिताः समदर्शिनः॥<br><br>1046: इहैव तैर्जितः सर्गो येषां साम्ये स्थितं मनः। निर्दोषं हि समं ब्रह्म तस्माद् ब्रह्मणि ते स्थिताः॥<br><br>1047: न प्रहृष्येत् प्रियं प्राप्य नोद्विजेत् प्राप्य चाप्रियम्। स्थिरबुद्धिरसम्मूढो ब्रह्मविद् ब्रह्मणि स्थितः॥<br><br>1048: बाह्यस्पर्शेष्वसत्तात्मा विन्दत्यात्मनि यत् सुखम्। स ब्रह्मयोगयुक्तात्मा सुखमक्षयमश्नुते॥<br><br>1049: ये हि संस्पर्शजा भोगा दुःखयोनय एव ते। आद्यन्तवन्तः कौन्तेय बुधः॥<br><br>1050: शक्नोतीहैव य: सोढुं प्राक शरीरविमोक्षणात्। कामक्रोधोद्भवं वेगं युक्तः स सुखी नरः॥<br><br>1051: योऽन्तः सुखोऽन्तरारामस्तथाऽन्तर्कोतिरेव यः। स योगी ब्रह्मनिर्वाणं ब्रह्मभूतोऽधिगच्छति॥<br><br>1052: लभन्ते ब्रह्मनिर्वाणमृषयः क्षीणकल्मषाः। छिन्नद्वैधा यतात्मानः सर्वभूतहिते रताः॥<br><br>1053: कामक्रोधवियुक्तानां यतीनां यतचेतसाम्। अभितो ब्रह्मनिर्वाणं वर्तते विदितात्मनाम्॥<br><br>1054: स्पर्शान् कृत्वा बहिर्बाह्यांश्चक्षुश्चैवान्ते भ्रुवोः। प्राणापानौ समौ कृत्वा नासाभ्यन्तरचारिणौ॥<br><br>1055: यतेन्द्रियमनोबुद्धिमुनिर्मोक्षपरायणः। विगतेच्छाभयक्रोधो यः सदा मुक्त एव सः॥<br><br>1056: भोक्तारं यज्ञतपसां सर्वलोकमहेश्वरम्। सुहृदं सर्वभूतानां ज्ञात्वा मां शान्तिमृच्छति॥<br><br>1057: श्रीभगवानुवाच अनाश्रितः कर्मफलं कार्यं कर्म करोति यः। स संन्यासी च योगी च न निरग्निर्न चाक्रियः॥<br><br>1058: यं संन्यासमिति प्राहुर्योगं तं विद्धि पाण्डव। न ह्यसंन्यस्तसंकल्पो योगी भवति कश्चन॥<br><br>1059: आरुरुक्षोर्मुनेर्योगं कर्म कारणमुच्यते। योगारूढस्य तस्यैव शमः कारणमुच्यते॥<br><br>1060: यदा हि नेन्द्रियार्थेषु न कर्मस्वनुषज्जते। सर्वसंकल्पसंन्यासी योगारूढस्तदोच्यते॥<br><br>1061: उद्धरेदात्मनाऽऽत्मानं नात्मानमवसादयेत्। आत्मैव ह्यात्मनो बन्धुरात्मैव रिपुरात्मनः॥<br><br>1062: बन्धुरात्माऽऽत्मनस्तस्य येनात्मैवाऽऽत्मना जितः। अनात्मनस्तु शत्रुत्वे वर्तेतात्मैव शत्रुवत्॥<br><br>1063: जितात्मनः प्रशान्तस्य परमात्मा समाहितः। शीतोष्णसुखदुःखेषु तथा मानापमानयोः॥<br><br>1064: ज्ञानविज्ञानतृप्तात्मा कूटस्थो विजितेन्द्रियः। युक्त इत्युच्यते योगी समलोष्टाश्मकाञ्चनः॥<br><br>1065: सुहृन्मित्रार्युदासीनमध्यस्थद्वेष्यबन्धुषु। साधुष्वपि च पायेषु समबुद्धिर्विशिष्यते॥<br><br>1066: योगी युञ्जीत सततमात्मानं रहसि स्थितः। एकाकी यतचित्तात्मा निराशीरपरिग्रहः॥<br><br>1067: शुचौ देशे प्रतिष्ठाप्य स्थिरमासनमात्मनः। नात्युच्छ्रितं नातिनीचं चैलाजिनकुशोत्तरम्॥<br><br>1068: तत्रैकाग्रं मनः कृत्वा यतचित्तेन्द्रियक्रियः। उपविश्यासने युज्याद् योगमात्मविशुद्धये॥<br><br>1069: समं कायशिरोनीवं धारयन्नचलं स्थिरः। सम्प्रेक्ष्य नासिकाग्रं स्वं दिशश्चानवलोकयन्॥<br><br>1070: प्रशान्तात्मा विगतभीब्रह्मचारिखते स्थितः। मनः संयम्य मच्चित्तो युक्ते आसीत मत्परः॥<br><br>1071: युञ्जन्नेवं सदाऽऽत्मानं योगी नियतमानसः। शान्तिं निर्वाणपरमां मत्संस्थामधिगच्छति॥<br><br>1072: नात्यश्नतस्तु योगोऽस्ति न चैकान्तमनश्नतः। न चाति स्वप्नशीलस्य जाग्रतो नैव चार्जुन॥<br><br>1073: युक्ताहारविहारस्य युक्तचेष्टस्य कर्मसु। युक्तस्वप्नावबोधस्य योगो भवति दुःखहा॥<br><br>1074: यदा विनियतं चित्तमात्मन्येवावतिष्ठते। निः :स्पृहः सर्वकामेभ्यो युक्त इत्युच्यते तदा॥<br><br>1075: यथा दीपो निवातस्थो नेङ्गते सोपमा स्मृता। योगिनो यतचित्तस्य युञ्जतो योगमात्मनः॥<br><br>1076: यत्रोपरमते चित्तं निरुद्धं योगसेवया। यत्र चैवात्मनाऽऽत्मानं पश्यन्नात्मनि तुष्यति॥<br><br>1077: सुखमात्यन्तिकं यत्तद् बुद्धिचाह्यमतीन्द्रियम्। वेत्ति यत्र न चैवायं स्थितश्चलति तत्त्वतः॥<br><br>1078: यं लब्वा चापरं लाभं मन्यते नाधिकं ततः। यस्मिन् स्थितो न दुःखेन गुरुणापि विचाल्यते॥<br><br>1079: तं विद्याद् दुःखसंयोगवियोगं योगसंज्ञितम्। स निश्चयेन योक्तव्यो योगोऽनिर्विण्णचेतसा॥<br><br>1080: संकल्पप्रभवान् कामांस्त्यक्त्वा सर्वानशेषतः। मनसैवेन्द्रियग्रामं विनियम्य समन्ततः॥<br><br>1081: शनैः शनैरुपरमेद् बुद्ध्या धृतिगृहीतया। आत्मसंस्थं मनः कृत्वा न किंचिदपि चिन्तयेत्॥<br><br>1082: यतो यतो निश्चरति मनश्चञ्चलमस्थिरम्। ततस्ततो नियम्यैतदात्मन्येव वशं नयेत्॥<br><br>1083: प्रशान्तमनसं ह्येनं योगिनं सुखमुत्तमम्। उपैति शान्तरजसं ब्रह्मभूतमकल्मषम्॥<br><br>1084: युञ्जन्नेव सदाऽऽत्मानं योगी विगतकल्मषः। सुखेन ब्रह्मसंस्पर्शमत्यन्तं सुखमश्नुते॥<br><br>1085: सर्वभूतस्थमात्मानं सर्वभूतानि चात्मनि। ईक्षते योगयुक्तात्मा सर्वत्र समदर्शनः॥<br><br>1086: यो मां पश्यति सर्वत्र सर्वं च मयि पश्यति। तस्याहं न प्रणश्यामि स च मे न प्रणश्यति॥<br><br>1087: सर्वभूतस्थितं यो मां भजत्येकत्वमास्थितः। सर्वथा वर्तमानोऽपि स योगी मयि वर्तते॥<br><br>1088: आत्मौपम्येन सर्वत्र समं पश्यति योऽर्जुन। सुखं वा यदि वा दुःखं स योगी परमो मतः॥<br><br>1089: अर्जुन उवाच योऽयं योगस्त्वया प्रोक्तः साम्येन मधुसूदन। एतस्याहं न पश्यामि चञ्चलत्वात् स्थिति स्थिराम्॥<br><br>1090: चञ्चलं हि मनः कृष्ण प्रमाथि बलवद् दृढम्। तस्याहं निग्रहं मन्ये वायोरिव सुदुष्करम्॥<br><br>1091: श्रीभगवानुवाच असंशयं महाबाहो मनो दुर्निग्रहं चलम्। अभ्यासेन तु कौन्तेय वैराग्येण च गृह्यते॥<br><br>1092: असंयतात्मना योगो दुष्प्राप इति मे मतिः। वश्यात्मना तु यतता शक्योऽवाप्तुमुपायतः॥<br><br>1093: अर्जुन उवाच अयतिः श्रद्धयोपेतो योगाच्चलितमानसः। अप्राप्य योगसंसिद्धिं कां गतिं कृष्ण गच्छति॥<br><br>1094: कश्चिन्नोभयविभ्रष्टश्छिन्नाभ्रमिव नश्यति। अप्रतिष्ठो महाबाहो विमूढो ब्रह्मणः पथि॥<br><br>1095: एतन्मे संशयं कृष्ण छेत्तुमर्हस्यशेषतः। त्वदन्यः संशयस्यास्य छेत्ता न ह्युपपद्यते॥<br><br>1096: श्रीभगवानुवाच पार्थ नैवेह नामुत्र विनाशस्तस्य विद्यते। न हि कल्याणकृत् कश्चिद् दुर्गतिं तात गच्छति॥<br><br>1097: प्राप्य पुण्यकृतां लोकानुषित्वाशाश्वतीः समाः। शुचीनां श्रीमतां गेहे योगभ्रष्टोऽभिजायते॥<br><br>1098: अथवा योगिनामेव कुले भवति धीमताम्। एतद्धि दुर्लभतरं लोके जन्म यदीदृशम्॥<br><br>1099: तत्र तं बुद्धिसंयोगं लभते पौर्वदेहिकम्। यतते च ततो भूयः संसिद्धौ कुरुनन्दन॥<br><br>1100: पूर्वाभ्यासेन तेनैव ह्रियते ह्यवशोऽपि सः। जिज्ञासुरपि योगस्य शब्दब्रह्मातिवर्तते॥<br><br>1101: प्रयत्नाद् यतमानस्तु योगी संशुद्धकिल्बिषः। अनेकजन्मसंसिद्धस्ततो याति परां गतिम्॥<br><br>1102: तपस्विभ्योऽधिको योगी ज्ञानिभ्योऽपि मतोऽधिकः। कर्मिभ्यश्चाधिको योगी तस्माद् योगी भवार्जुन॥<br><br>1103: योगीनामपि सर्वेषां मद्गतेनान्तरात्मना। श्रद्धावाम्भजते यो मां स मे युक्ततमो मतः॥<br><br>1104: श्रीभगवानुवाच मय्यासक्तमनाः पार्थ योगं युञ्जन् मदाश्रयः। असंशयं समग्रं मां यथा ज्ञास्यसि तच्छृणु॥<br><br>1105: ज्ञानं तेऽहं सविज्ञानमिदं वक्ष्याम्यशेषतः। यज्ज्ञान्चा नेह भूयोऽन्यज्ज्ञातव्यमवशिष्यते॥<br><br>1106: मनुष्याणां सहस्रेषु कश्चिद् यतति सिद्धये। यतततामपि सिद्धानां कश्चिन्मां वेत्ति तत्त्वतः॥<br><br>1107: भूमिरापोऽनलो वायुः खं मनो बुद्धिरेव च। अहंकार इतीयं मे भिन्ना प्रकृतिरष्टधा॥<br><br>1108: अपरेयमितस्त्वन्या प्रकृतिं विद्धि मे पराम्। जीवभूतां महाबाहो ययेदं धार्यते जगत्॥<br><br>1109: एतद्योनीनि भूतानि सर्वाणीत्युपधारय। अहं कृत्स्नस्य जगतः प्रभवः प्रलयस्तथा॥<br><br>1110: मत्तः परतरं नान्यत् किंचिदस्ति धनंजय। मयि सर्वमिदं प्रोतं सूत्रे मणिगणा इव। ॥<br><br>1111: रसोऽहमप्सु कौन्तेय प्रभाऽस्मि शशिसूर्ययोः। प्रणवः सर्ववेदेषु शब्दः खे पौरुषं नृषु॥<br><br>1112: पुण्यो गन्धः पृथिव्यां च तेजश्चास्मि विभावसौ। जीवनं सर्वभूतेषु तपश्चास्मि तपस्विषु॥<br><br>1113: बीजं मां सर्वभूतानां विद्धि पार्थ सनातनम्। बुद्धिर्बुद्धितामस्मि तेजस्तेजस्विनामहम्॥<br><br>1114: बलं बलवतां ग्राहं कामरागविवर्जितम्। धर्माविरुद्धो भूतेषु कामोऽस्मि भरतर्षभ॥<br><br>1115: ये चैव सात्त्विका भावा राजसास्तामसाश्च ये। मत्त एवेति तान् विद्धि न त्वह तेषु ते मयि॥<br><br>1116: त्रिभिर्गुणमयैर्भावैरेभिः सर्वमिदं जगत्। मोहितं नाभिजानाति मामेभ्यः परमव्ययम्॥<br><br>1117: दैवी ह्येषा गुणमयी मम माया दुरत्यया। मामेव ये प्रपद्यन्ते मायामेतां तरन्ति ते॥<br><br>1118: न मां दुष्कृतिनो मूढाः प्रपद्यन्ते नराधमाः। माययाऽपहतज्ञानां आसुरं भावमाश्रिताः॥<br><br>1119: चतुर्विधा भजन्ते मां जनाः सुकृतिनोऽर्जुन। आर्तो जिज्ञासुरर्थार्थी ज्ञानी च भरतर्षभ। ॥<br><br>1120: तेषां ज्ञानी नित्ययुक्त एकभक्तिर्विशिष्यते। प्रियो हि ज्ञानिनोऽत्यर्थमहं स च मम प्रियः॥<br><br>1121: उदारा: सर्व एवैते ज्ञानी त्वात्मैव मे मतम्। आस्थितः स हि युक्तात्मा मामेवानुत्तमां गतिम्॥<br><br>1122: बहूनां जन्मनामन्ते ज्ञानवान् मां प्रपद्यते। वासुदेवः सर्वमिति स महात्मा सुदुर्लभः॥<br><br>1123: कामैस्तैस्तैर्हतज्ञानाः प्रपद्यन्तेऽन्यदेवताः। तं तं नियममास्थाय प्रकृत्या नियताः स्वया। ॥<br><br>1124: यो यो यां यां तनुं भक्तः श्रद्धयाग्रतुमिच्छति। तस्य तस्याचलां श्रद्धां तामेव विदधाम्यहम्॥<br><br>1125: स तया श्रद्धया युक्तस्तस्याराधनमीहते। लभते च ततः कामान् मयैव विहितान् हि तान्॥<br><br>1126: तद् भवत्यल्पमेधसाम्। देवान् देवयजो यान्ति मद्भक्ता यान्ति मामपि। ॥<br><br>1127: अव्यक्तं व्यक्तिमापन्नं मन्यन्ते मामबुद्धयः। परं भावमजानन्तो ममाव्ययमनुत्तमम्॥<br><br>1128: नाहं प्रकाशः सर्वस्य योगमायासमावृतः। मूढोऽयं नाभिजानाति लोको मामजमव्ययम्॥<br><br>1129: अन्तवत्तु फलं तेषां वेदाहं समतीतानि वर्तमानानि चार्जुन। भविष्याणि च भूतानि मां तु वेद न कश्चन॥<br><br>1130: इच्छाद्वेषसमुत्थेन द्वन्द्वमोहेन भारत। सर्वभूतानि सम्मोहं सर्गे यान्ति परंतप॥<br><br>1131: येषां त्वन्तगतं पापं जनानां पुण्यकर्मणाम्। ते द्वन्द्वमोहनिर्मुक्ता भजन्ते मां दृढव्रताः॥<br><br>1132: जरामरणमोक्षाय मामाश्रित्य यतन्ति ये। ते ब्रह्म तद् विदुः कृत्स्नमध्यात्म कर्म चाखिलम्॥<br><br>1133: साधिभूताधिदैवं मां साधियज्ञं च ये विदुः। प्रयाणकालेऽपि च मां ते विदुर्युक्तचेतसः॥<br><br>1134: अर्जुन उवाच किं तद् ब्रह्म किमध्यात्मं किं कर्म पुरुषोत्तम। अधिभूतं च किं प्रोक्तमधिदैवं किमुच्यते॥<br><br>1135: अधियज्ञः कथं कोऽत्र देहेऽस्मिन् मधुसूदन। प्रयाणकाले च कथं ज्ञेयोऽसि नियतात्मभिः॥<br><br>1136: श्रीभगवानुवाच अक्षरं ब्रह्म परमं स्वभावोऽध्यात्ममुच्यते। भूतभावोद्भवकरो विसर्गः कर्मसंज्ञितः॥<br><br>1137: अधिभूतं क्षरो भावः पुरुषश्चाधिदैवतम्। अधियज्ञोऽहमेवात्र देहे देहभृतां वर॥<br><br>1138: अन्तकाले च मामेव स्मरन् मुक्त्वा कलेवरम्। यः प्रयाति स मद्भायंव याति नास्त्यत्र संशयः॥<br><br>1139: यं यं वापि स्मरन् भावं त्यजत्यन्ते कलेवरम्। तं तमेवैति कौन्तेय सदा तद्भावभावितः॥<br><br>1140: तस्मात् सर्वेषु कालेषु मामनुस्मर युध्य च। मय्यर्पितमनोबुद्धिर्मामेवैष्यस्यसंशयम्॥<br><br>1141: अभ्यासयोगयुक्तेन चेतसा नान्यगामिना। परमं पुरुषं दिव्यं याति पार्थानुचिन्तयन्॥<br><br>1142: रमणोरणीयांसमनुस्मरेद् यः। मादित्यवर्णं तमसः परस्तात्॥<br><br>1143: प्रयाणकाले मनसाऽचलेन भक्त्या युक्तो योगबलेन चैव। भूवोर्मध्ये प्राणमावेश्य सम्यक् स तं परं पुरुषमुपैति दिव्यम्॥<br><br>1144: यदक्षरं वेदविदो वदन्ति विशन्ति यद्यतयो वीतरागाः। यदिच्छन्तो ब्रह्मचर्यं चरन्ति तत्ते पदं संग्रहेण प्रवक्ष्ये॥<br><br>1145: सर्वद्वाराणि संयम्य मनो हृदि निरुध्य च। मूर्ध्याधायात्मनः प्राणमास्थितो योगधारणाम्॥<br><br>1146: ओमित्येकाक्षरं ब्रह्म व्याहरन् मामनुस्मरन्। यः प्रयाति त्यजन् देहं स याति परमां गतिम्॥<br><br>1147: अनन्यचेताः सततं यो मां स्मरति नित्यशः। तस्याहं सुलभः पार्थ नित्ययुक्तस्य योगिनः॥<br><br>1148: मामुपेत्य पुनर्जन्म दुःखालयमशाश्वतम्। नाप्नुवन्ति महात्मानः संसिद्धिं परमां गताः॥<br><br>1149: आब्रह्मभुवनाल्लोकाः पुनरावर्तिनोऽर्जुन। मामुपेत्य तु कौन्तेय पुनर्जन्म न विद्यते॥<br><br>1150: सहस्रयुगपर्यन्तमहर्यद् ब्रह्मणो विदुः। रात्रिं युगसहस्रान्तां तेऽहोरात्रविदो जनाः॥<br><br>1151: अव्यक्ताद् व्यक्तयः सर्वाः प्रभवन्त्यहरागमे। रात्र्यागमे प्रलीयन्ते तत्रैवाव्यक्तसंज्ञके॥<br><br>1152: भूतग्रामः स एवायं भूत्वा भूत्वा प्रलीयते। रात्र्यागमेऽवशः पार्थ प्रभवत्यहरागमे॥<br><br>1153: परस्तस्मात्तु भावोऽन्योऽव्यक्तोऽव्यक्तात् सनातनः। यः स सर्वेषु भूतेषु नश्यत्सु न विनश्यति॥<br><br>1154: अव्यक्तोऽक्षर इत्युक्तस्तमाहुः परमां गतिम्। यं प्राप्य न निवर्तन्ते तद्धाम परमं मम॥<br><br>1155: पुरुषः स परः पार्थ भक्त्या लभ्यस्त्वनन्यया। यस्यान्तः स्थानि भूतानि येन सर्वमिदं ततम्॥<br><br>1156: यत्र काले त्वनावृत्तिमावृतिं चैव योगिनः। प्रयाता यान्ति तं कालं वक्ष्यामि भरतर्षभ॥<br><br>1157: अग्निोतिरहः शुक्लः षण्मासा उत्तरायणम्। तत्र प्रयाता गच्छन्ति ब्रह्म ब्रह्मविदो जनाः॥<br><br>1158: धूमो रात्रिस्तथा कृष्णः षण्मासा दक्षिणायनम्। तत्र चान्द्रमसं ज्योतिर्योगी प्राप्य निवर्तते॥<br><br>1159: शुक्लकृष्णे गती ह्येते जगतः शाश्वते मते। एकया यात्यनावृत्तिमन्ययाऽऽवर्तते पुनः॥<br><br>1160: नैते सृती पार्थ जानन् योगी मुह्यति कश्चन। तस्मात् सर्वेषु कालेषु योगयुक्तो भवार्जुन॥<br><br>1161: वेदेषु यज्ञेषु तपःसु चैव दानेषु यत् पुण्यफलं प्रदिष्टम्। अत्येति तत्सर्वमिदं विदित्वा योगी परं स्थानमुपैति चाद्यम्॥<br><br>1162: श्रीभगवानुवाच इदं तु ते गुह्यतमं प्रवक्ष्याम्यनसूयवे। ज्ञानविज्ञानसहितं यज्ज्ञात्वा मोक्ष्यसेऽशुभात्॥<br><br>1163: राजविद्या राजगुह्यं पवित्रमिदमुत्तमम्। प्रत्यक्षावगमं धर्म्यं सुसुखं कर्तुमव्ययम्॥<br><br>1164: अश्रद्दधानाः पुरुषा धर्मस्यास्य परंतप। अप्राप्य मां निवर्तन्ते मृत्युसंसारवर्त्मनि॥<br><br>1165: मया ततमिदं सर्वं जगदव्यक्तमूर्तिना। मत्स्थानि सर्वभूतानि न ग्राहं तेष्ववस्थितः॥<br><br>1166: न च मत्स्थानि भूतानि पश्य मे योगमैश्वरम्। भूतभृन्न च भूतस्थो ममात्मा भूतभावनः॥<br><br>1167: यथाऽऽकाशस्थितो नित्यं वायुः सर्वत्रगो महान्। तथा सर्वाणि भूतानि मत्स्थानीत्युपधारय॥<br><br>1168: सर्वभूतानि कौन्तेय प्रकृतिं यान्ति मामिकाम्। कल्पक्षये पुनस्तानि कल्पादौ विसृजाम्यहम्॥<br><br>1169: प्रकृति स्वामवष्टभ्य विसृजामि पुनः पुनः। भूतग्राममिमं कृत्स्नमवशं प्रकृतेर्वशात्॥<br><br>1170: न च मां तानि कर्माणि निबध्नन्ति धनंजय। उदासीनवदासीनमसक्तं तेषु कर्मसु॥<br><br>1171: मयाध्यक्षेण प्रकृतिः सूयते सचराचरम्। हेतुनानेन कौन्तेय जगद् विपरिवर्तते॥<br><br>1172: अवजानन्ति मां मूढा मानुषीं तनुमाश्रितम्। परं भावमजानन्तो मम भूतमहेश्वरम्॥<br><br>1173: मोघाशा मोघकर्माणो मोघज्ञाना विचेतसः। राक्षसीमासुरीं चैव प्रकृति मोहिनीं श्रिताः॥<br><br>1174: महात्मानस्तु मां पार्थ दैवी प्रकृतिमाश्रिताः। भजन्त्यनन्यमनसो ज्ञात्वा भूतादिमव्ययम्॥<br><br>1175: सततं कीर्तयन्तो मां यतन्तश्च दृढव्रताः। नमस्यन्तश्च मां भक्त्या नित्ययुक्ता उपासते॥<br><br>1176: ज्ञानयज्ञेन चाप्यन्ये यजन्तो मामुपासते। एकत्वेन पृथक्त्वेन बहुधा विश्वतोमुखम्॥<br><br>1177: अहं क्रतुरहं यज्ञः स्वधाऽहमहमौषधम्। मन्त्रोऽहमहमेवाज्यमहमग्निरहं हुतम्॥<br><br>1178: पिताहमस्य जगतो माता धाता पितामहः। वेद्यं पवित्रमोंकार ऋक् साम यजुरेव च॥<br><br>1179: गतिर्भर्ता प्रभुः साक्षी निवासः शरणं सुहृत्। प्रभवः प्रलयः स्थानं निधानं बीजमव्ययम्॥<br><br>1180: तपाम्यहमहं वर्ष निगृह्णम्युत्सृजामि च। अमृतं चैव मृत्युश्च सदसच्चाहमर्जुन॥<br><br>1181: ते विद्या मां सोमपाः पूतपापा यज्ञैरिष्ट्वा स्वर्गतिं प्रार्थयन्ते। मश्नन्ति दिव्यान् दिवि देवभोगान्॥<br><br>1182: ते तं भुक्त्वा स्वर्गलोकं विशालं क्षीणे पुण्ये मर्त्यलोकं विशन्ति। एवं त्रयीधर्ममनुप्रपन्ना गतागतं कामकामा लभन्ते॥<br><br>1183: अनन्याश्चिन्तयन्तो मां ये जनाः पर्युपासते। तेषां नित्याभियुक्तानां योगक्षेमं वहाम्यहम्॥<br><br>1184: येऽप्यन्यदेवता भक्ता यजन्ते श्रद्धयाऽन्विता। तेऽपि मामेव कौन्तेय यजन्त्यविधिपूर्वकम्॥<br><br>1185: अहं हि सर्वयज्ञानां भोक्ता च प्रभुरेव च। न तु मामभिजानन्ति तत्त्वेनातश्च्यवन्ति ते॥<br><br>1186: यान्ति देवव्रता देवान् पितॄन् यान्ति पितृव्रताः। भूतानि यान्ति भूतेज्या यान्ति मद्याजिनोऽपि माम्॥<br><br>1187: पत्र पुष्पं फलं तोयं यो मे भक्त्या प्रयच्छति। तदहं भक्त्युपहृतमश्नामि प्रयतात्मनः॥<br><br>1188: यत् करोषि यदश्नासि यज्जुहोषि ददासि यत्। यत्तपस्यसि कौन्तेय तत् कुरुष्वं मदर्पणम्॥<br><br>1189: शुभाशुभफलैरेवं मोक्ष्यसे कर्मबन्धनैः। संन्यासयोगयुक्तात्मा विमुक्तो मामुपैष्यसि॥<br><br>1190: समोऽहं सर्वभूतेषु न मे द्वेष्योऽस्ति न प्रियः। ये भजन्ति तु मां भक्त्या मयि ते तेषु चाप्यहम्॥<br><br>1191: अपि चेत् सुदुराचारो भजते मामनन्यभाक्। साधुरेव स मन्तव्यः सम्यग्व्यवसितो हि सः॥<br><br>1192: क्षिप्रं भवति धर्मात्मा शश्वच्छान्तिं निगच्छति। कौन्तेय प्रति जानीहि न मे भक्तः प्रणश्यति॥<br><br>1193: मां हि पार्थ व्यपाश्रित्य येऽपि स्युः पापयोनयः। स्तेऽपि यान्ति परां गतिम्॥<br><br>1194: किं पुनर्ब्राह्मणाः पुण्या भक्ता राजर्षयस्तथा। अनित्यमसुखं लोकमिमं प्राप्य भजस्व माम्॥<br><br>1195: मन्मना भव मद्भक्तो मद्याजी मां नमस्कुरु। मामेवैष्यसि युक्त्वैवमात्मानं मत्परायणः॥<br><br>1196: श्रीभगवानुवाच भूय एव महाबाहो शृणु मे परमं वचः। यत्तेऽहं प्रीयमाणाय वक्ष्यामि हितकाम्यया॥<br><br>1197: न मे विदुः सुरगणाः प्रभवं न महर्षयः। अहमादिहि देवानां महर्षीणां च सर्वशः॥<br><br>1198: यो मामजमनादिं च वेत्ति लोकमहेश्वरम्। असम्मूढः स मर्येषु सर्वपापैः प्रमुच्यते॥<br><br>1199: बुद्धिर्ज्ञानमसम्मोहः क्षमा सत्यं दमः शमः। सुखं दुःखं भवोऽभावो भयं चाभयमेव च॥<br><br>1200: अहिंसा समता तुष्टिस्तपो दानं यशोऽयशः। भवन्ति भावा भूतानां मत्त एव पृथग्विधाः॥<br><br>1201: महर्षयः सप्त पूर्वे चत्वारो मनवस्तथा। मद्भावा मानसा जाता येषां लोक इमाः प्रजाः॥<br><br>1202: एतां विभूति योगं च मम यो वेत्ति तत्त्वतः। सोऽविकम्पेन योगेन युज्यते नात्र संशयः॥<br><br>1203: अहं सर्वस्य प्रभवो मत्तः सर्वं प्रवर्तते। इति मत्वा भजन्ते मां बुधा भावसमन्विताः॥<br><br>1204: मच्चित्ता मद्गतप्राणा बोधयन्तः परस्परम्। कथयन्तश्च मां नित्यं तुष्यन्ति च रमन्ति च॥<br><br>1205: तेषां सततयुक्तानां भजतां प्रीतिपूर्वकम्। ददामि बुद्धियोगं तं येन मामुपयान्ति ते॥<br><br>1206: तेषामेवानुकम्पार्थमहमज्ञानजं तमः। नाशयाम्यात्मभावस्थो ज्ञानदीपेन भास्वता॥<br><br>1207: अर्जुन उवाच परं ब्रह्म परं धाम पवित्रं परमं भवान्। पुरुषं शाश्वतं दिव्यमादिदेवमजं विभुम्॥<br><br>1208: आहुस्त्वामृषयः सर्वे देवर्षि रदस्तथा। असितो देवलो व्यास: स्वयं चैव ब्रवीषि मे॥<br><br>1209: सर्वमेतदृतं मन्ये यन्मां वदसि केशव। न हि ते भगवन् व्यक्तिं विदुर्देवा न दानवाः॥<br><br>1210: स्वयमेवात्मनाऽऽत्मानं वेत्थं त्वं पुरुषोत्तम। भूतभावन भूतेष देवदेव जगत्पते॥<br><br>1211: वक्तुमर्हस्यशेषेण दिव्या ह्यात्मविभूतयः। याभिविभूतिभिर्लोकानिमांस्त्वं व्याप्य तिष्ठसि॥<br><br>1212: कथं विद्यामहं योगिस्त्वा सदा परिचिन्तयन्। केषु केषु च भावेषु चिन्त्योऽसि भगवन् मय॥<br><br>1213: विस्तरेणात्मनो योगं विभूतिं च जनार्दन। भूयः कथय तृप्तिर्हि शृण्वतो नास्ति मेऽमृतम्॥<br><br>1214: श्रीभगवानुवाच हन्त ते कथयिष्यामि दिव्या ह्यात्मविभूतयः। प्राधान्यतः कुरुश्रेष्ठ नास्त्यन्तो विस्तरस्य मे॥<br><br>1215: अहमात्मा गुडाकेश सर्वभूताशयस्थितः। अहमादिश्च मध्यं च भूतानामन्त एव च॥<br><br>1216: आदित्यानामहं विष्णुर्कोतिषां रविरंशुमान्। मरीचिर्मरुतामस्मि नक्षत्राणामहं शशी॥<br><br>1217: वेदानां सामवेदोऽस्मि देवानामस्मि वासव। । इन्द्रियाणां मनश्चास्मि भूतानामस्मि चेतना॥<br><br>1218: रुद्राणां शंकरश्चास्मि वित्तेशो यक्षरक्षसाम्। वसूना पावकश्चास्मि मेरुः शिखरिणामहम्॥<br><br>1219: पुरोधसां च मुख्यं मां विद्धि पार्थ बृहस्पतिम्। सेनानीनामहं स्कन्दः सरसामस्मि सागरः॥<br><br>1220: महर्षीणां भृगुरहं गिरामसम्येकमक्षरम्। यज्ञानां जपयज्ञोऽस्मि स्थावराणां हिमालयः॥<br><br>1221: अश्वत्थः सर्ववृक्षाणां देवर्षीणां च नारदः। गन्धर्वाणां चित्ररथः सिद्धानां कपिलो मुनिः॥<br><br>1222: उच्चैःश्रवसमश्वानां विद्धि माममृतोद्भवम्। ऐरावतं गजेन्द्राणां नराणां च नराधिपम्॥<br><br>1223: आयुधानामहं वज्रं धेनूनामस्मि कामधुक्। प्रजनश्चास्मि कन्दर्पः सर्पाणामस्मि वासुकिः॥<br><br>1224: अनन्तश्चास्मि नागानां वरुणो यादसामहम्। पितॄणामर्यमा चास्मि यमः संयमतामहम्॥<br><br>1225: प्रह्लादश्चास्मि दैत्यानां कालः कलयतामहम्। मृगाणां च मृगेन्द्रोऽहं वैनतेयश्च पक्षिणाम्॥<br><br>1226: पवनः पवतामस्मि रामः शस्त्रभृतामहम्। झषाणां मकरश्चास्मि स्रोतसामस्मि जाह्नवी॥<br><br>1227: सर्गाणामादिरन्तश्च मध्यं चैवाहमर्जुन। अध्यात्मविद्या विद्यानां वादः प्रवदतामहम्॥<br><br>1228: अक्षराणाकारोऽस्मि द्वन्द्वः सामासिकस्य च। अहमेवाक्षयः कालो धाताऽहं विश्वतोमुखः॥<br><br>1229: मृत्युः सर्वहरश्चाहमुद्भवश्च भविष्यताम्। कीर्तिः श्रीर्वाक् च नारीणां स्मृतिर्मेधा धृतिः क्षमा। । ३४। बृहत्साम तथा साम्नां गायत्री छन्दसामहम्। मासानां मार्गशीर्षोऽहमृतूनां कुसुमाकरः॥<br><br>1230: द्यूतं छलयतामस्मि तेजस्तेजस्विनामहम्। जयोऽस्मि व्यवसायोऽस्मि सत्त्व सत्ववतामहम्॥<br><br>1231: वृष्णीनांवासुदेवोऽस्मि पाण्डवानां धनंजयः। मुनीनामप्यहं व्यासः कवीनामुशना कविः॥<br><br>1232: दण्डो दमयतामस्मि नीतिरस्मि जिगीषताम्। मौनं चैवास्मि गुह्यानां ज्ञानं ज्ञानवतामहम्॥<br><br>1233: यच्चापि सर्वभूताना बीजं तदहमर्जुन। न तदस्ति विना यत् स्यान्मया भूतं चराचरम्॥<br><br>1234: नान्तोऽस्ति मम दिव्यानां विभूतीनां परंतप। एष तूद्देशतः प्रोक्तो विभूतेर्विस्तरो मया। ॥<br><br>1235: यद् यद् विभूतमत् सत्त्वं श्रीमदूर्जितमेव वा। तत् तदेवावगच्छ त्वं मम तेजोऽशसम्भवम्॥<br><br>1236: अथवा बहुनैतेन किं ज्ञातेन तवार्जुन। विष्टभ्याहमिदं कृत्स्नमेकांशेन स्थितो जगत्। ॥<br><br>1237: अर्जुन उवाच मदनुग्रहाय परमं गुह्यमध्यात्मसंज्ञितम्। यत् त्वयोक्तं वचस्तेन मोहोऽयं विगतो मम॥<br><br>1238: भवाप्ययौ हि भूतानां श्रुतौ विस्तरशो मया। त्वत्तः कमलपत्राक्ष माहात्म्यमपि चाव्ययम्॥<br><br>1239: एवमेतद् यथाऽऽत्थ त्वमात्मानं परमेश्वर। दुष्टुमिच्छामि ते रूपमैश्वरं पुरुषोत्तम॥<br><br>1240: मन्यसे यदि तच्छक्यं मया दुष्टुमिति प्रभो। योगेश्वर ततो मे त्वं दर्शयात्मानमव्ययम्॥<br><br>1241: श्रीभगवानुवाच पश्य मे पार्थ रूपाणि शतशोऽथ सहस्रशः। नानाविधानि दिव्यानि नानावर्णाकृतीनि च॥<br><br>1242: पश्यादित्यान् वसून् रुद्रानश्विनौ मरुतस्तथा। बहून्दृष्टपूर्वाणि पश्याच्चर्याणि भारत॥<br><br>1243: इहैकस्थं जगत् कृत्स्नं पश्याद्य सचराचरम्। मम देहे गुडाकेश यच्चान्यद् द्रष्टुमिच्छसि॥<br><br>1244: न तु मां शक्यसे द्रष्टुमनेनैव स्वचक्षुषा। दिव्यं ददामि ते चक्षुः पश्य मे योगमैश्वरम्॥<br><br>1245: संजय उवाच एवमुक्त्वा ततो राजन् महायोगेश्वरो हरिः। दर्शयामास पार्थाय परमं रूपमैश्वरम्॥<br><br>1246: अनेकवक्त्रनयनमनेकाद्भुतदर्शनम्। अनेकदिव्याभरणं दिव्यानेकोद्यतायुधम्॥<br><br>1247: दिव्यमाल्याम्बरधरं दिव्यगन्धानुलेपनम्। सर्वाश्चर्यमयं देवमनन्तं विश्वतोमुखम्॥<br><br>1248: दिवि सूर्यसहस्रस्य भवेद् युगपदुत्थिता। यदि भाः सदृशी सा स्याद् भासस्तस्य महात्मनः॥<br><br>1249: तत्रैकस्थं जगत् कृत्स्नं प्रविभक्तमनेकधा। अपश्यद् देवदेवस्य शरीरे पाण्डवस्तदा॥<br><br>1250: ततः स विस्मयाविष्टो हृष्टरोमा धनंजयः। प्रणम्य शिरसा देवं कृताञ्जलिरभाषत॥<br><br>1251: अर्जुन उवाच पश्यामि देवांस्तव देव देहे सर्वांस्तथा भूतविशेषसंघान्। ब्रह्माणमीशं कमलासनस्थमृषीश्च सर्वानुरगांश्च दिव्यान्॥<br><br>1252: अनेकबाहूदरवक्त्रनेत्रं पश्यामि त्वां सर्वतोऽनन्तरूपम्। नान्तं न मध्यं न पुनस्तवादिं पश्यामि विश्वेश्वर विश्वरूप॥<br><br>1253: किरीटिनं गदिनं चक्रिणं च तेजोराशिं सर्वतो दीप्तिमन्तम्। पश्यामि त्वां दुर्निरीक्ष्यं समन्ताद् दीप्तानलार्कद्युतिमप्रमेयम्॥<br><br>1254: त्वमक्षरं परमं वेदितव्यं त्वमस्य विश्वस्य परं निधानम्। त्वमव्ययः शाश्वतधर्मगोप्ता सनातनस्त्वं पुरुषो मतो मे॥<br><br>1255: अनादिमध्यान्तमनन्तवीर्य मनन्तबाहुं शशिसूर्यनेत्रम्। पश्यामि त्वां दीप्तहुताशवक्त्रं स्वतेजसा विश्वमिदं तपन्तम्॥<br><br>1256: द्यावापृथिव्योरिदमन्तरं हि व्याप्तं त्वयैकेन दिशश्च सर्वाः। दृष्ट्वाद्भुतं रूपमुग्रं तवेदं लोकत्रयं प्रव्यथितं महात्मन्॥<br><br>1257: अमी हि त्वां सुरसंघा विशन्ति केचिद् भीताः प्राञ्जलयो गृणन्ति। स्वस्तीत्युक्त्वा महर्षिसिद्धसंघाः स्तुवन्ति त्वां स्तुतिभिः पुष्कलाभिः॥<br><br>1258: रुद्रादित्या वसवो ये च साध्या विश्वेऽश्विनौ मरुतश्चोष्मपाश्च। गन्धर्वयक्षासुरसिद्धसंघा वीक्षन्ते त्वां विस्मिताश्चैव सर्वे॥<br><br>1259: रूपं महत् ते बहुवक्त्रनेत्रं महाबाहो बहुबाहुरुपादम्। बहूदरं बहुदंष्ट्राकरालं दृष्ट्वा लोकाः परव्यथितास्तथाऽहम्॥<br><br>1260: नभःस्पृशं दीप्तमनेकवर्ण व्यात्ताननं दीप्तविशालनेत्रम्। दृष्ट्वा हि त्वां प्रव्यथितान्तरात्मा धृति न विन्दामि शमं च विष्णो॥<br><br>1261: दंष्ट्राकरालानि च ते मुखानि दृष्ट्वैव कालनलसंनिभानि। दिशो न जाने न लभे च शर्म प्रसीद देवेश जगन्निवास॥<br><br>1262: अमी च त्वां धृतराष्ट्रस्य पुत्राः सर्वे सहैवावनिपालसंधैः। भीष्मो द्रोणः सूतपुत्रस्तथासौ सहास्मदीयैरपि योधमुख्यैः॥<br><br>1263: वक्त्राणि ते त्वरमाणा विशन्ति दंष्ट्राकरालानि भयानकानि। केचिद् विलग्ना दशनान्तरेषु संदृश्यन्ते चूर्णितैरुत्तमाङ्गैः॥<br><br>1264: यथा नदीनां बहवोऽम्बुवेगाः समुद्रमेवाभिमुखा द्रवन्ति। तथा तवामी नरलोकवीरा विशन्ति वक्त्राण्यभिविज्वलन्ति॥<br><br>1265: यथा प्रदीप्तं ज्वलनं पतङ्गा विशन्ति नाशाय समृद्धवेगाः। स्तवापि वक्त्राणि समृद्धवेगाः॥<br><br>1266: ल्लोकान् समग्रान् वदनैर्व्वलदिः। तेजोभिरापूर्यं जगत् समग्रं भासस्तवोचाः प्रतपन्ति विष्णो॥<br><br>1267: आख्याहि मे को भवानुग्ररूपो नमोऽस्तु ते देववर प्रसीद। विज्ञातुमिच्छामि भवन्तमाद्यं न हि प्रजानामि तव प्रवृत्तिम्॥<br><br>1268: श्रीभगवानुवाच कालोऽस्मि लोकक्षयकृत्प्रवृद्धो लोकान् समाहर्तुमिह प्रवृत्तः। ऋतेऽपि त्वां न भविष्यन्ति सर्वे येऽवस्थिताः प्रत्यनीकेषु योधाः। । तस्मात् त्वमुत्तिष्ठ यशो लभस्व जित्वाशत्रून् भुइक्ष्व राज्यं समृद्धम्। मयैवैते निहताः पूर्वमेव निमित्तमात्रं भव सव्यसाचिन्॥<br><br>1269: द्रोणं च भीष्मं च जयद्रथं च कर्णं तथान्यानपि योधवीरान्। मया हतांस्त्वं जहि मा व्यथिष्ठा युध्यस्व तेजासि रणे सपत्नान्। । संजय उवाच एतच्छ्रुत्वा वचनं केशवस्य कृताञ्जलिर्वेपमानः किरीटी। मनस्कृत्वा भूय एवाह कृष्णं सगद्गद भीतभीतः प्रणम्य॥<br><br>1270: अर्जुन उवाच स्थाने हृषीकेश तव प्रकीर्त्या जगत् प्रहष्यत्यनुरज्यते च। रक्षांसि भीतानि दिशो द्रवन्ति सर्वे नमस्यन्ति च सिद्धसंघा:॥<br><br>1271: कस्माच्च ते न नमेरन् महात्मन् गरीयसे ब्रह्मणोऽप्यादिकत्रै। अनन्त देवेश जगन्निवास त्वमक्षरं सदसत्तत्परं यत्॥<br><br>1272: स्त्वमस्य विश्वस्य परं निधानम्। वेत्तासि वेद्यं च परं च धाम त्वया ततं विश्वमनन्तरूप॥<br><br>1273: वायुर्यमोऽग्निर्वरुणः शशाङ्कः प्रजापतिस्त्वं प्रपितामहश्च। नमो नमस्तेऽस्तु सहस्रकृत्व: पुनश्च भूयोऽपि नमो नमस्ते॥<br><br>1274: नमः पुरस्तादथ पृष्ठतस्ते नमोऽस्तु ते सर्वत एव सर्व। अनन्तवीर्यामितविक्रमस्त्वं सर्वं समाप्नोषि ततोऽसि सर्वः॥<br><br>1275: सखेति मत्वा प्रसभं यदुक्तं हे कृष्ण हे यादव हे सखेति। अजानता महिमानं तवेदं मया प्रमादात् प्रणयेन वाऽपि॥<br><br>1276: यच्चावहासार्थमसत्कृतोऽसि विहारशय्यासनभोजनेषु। एकोऽथवाऽप्यच्युत तत्समक्षं तत् क्षामये त्वामहमप्रमेयम्॥<br><br>1277: पितासि लोकस्य चराचरस्य त्वमस्य पूज्यश्च गुरुर्गरीयान्। न त्वत्समोऽस्त्यभ्यधिकः कुतोऽन्यो लोकत्रयेऽप्यप्रतिमप्रभाव॥<br><br>1278: तस्मात् प्रणम्य प्रणिधाय कायं प्रसादये त्वामहमीशमीड्यम्। पितेव पुत्रस्य सखेव सख्युः प्रियः प्रियायार्हसि देव सोढुम्॥<br><br>1279: अदृष्टपूर्वं हृषीतोऽस्मि दृष्ट्वा भयेन च प्रव्यथितं मनो मे। तदेव मे दर्शय देवरूपं प्रसीद देवेश जगनिवास॥<br><br>1280: मिच्छामि त्वां द्रष्टुमहं तथैव। तेनैव रूपेण चतुर्भुजेन सहस्रवाहो भव विश्वमूर्ते॥<br><br>1281: श्रीभगवानुवाच मया प्रसन्नेन तवार्जुनेदं रूपं परं दर्शितमात्मयोगात्। तेजोमयं विश्वमनन्तमाद्यं यन्मे त्वदन्येन न दृष्टपूर्वम्॥<br><br>1282: न च क्रियाभिर्न तपोभिरुयैः एवंरूपः शक्य अहं नृलोके द्रष्टुं त्वदन्येन कुरुप्रवीर॥<br><br>1283: मा ते व्यथा मा च विमूढभावो दृष्ट्वा रूपं घोरमीदृङ्ममेदम्। व्यपेतभी: प्रीतमनाः पुनस्त्वं तदेव मे रूपमिदं प्रपश्य॥<br><br>1284: संजय उवाच इत्यर्जुनं वासुदेवस्तथोक्त्वा स्वकं रूपं दर्शयामास भूयः। आश्वासयामास च भीतमेनं भूत्वा पुनः सौम्यवपुर्महात्मा॥<br><br>1285: अर्जुन उवाच दृष्ट्वेदं मानुषं रूपं तव सौम्यं जनार्दन। इदानीमस्मि संवृत्तः सचेताः प्रकृतिं गतः॥<br><br>1286: श्रीभगवानुवाच सुदुर्दर्शमिदं रूपं दृष्टवानसि यन्मम। देवा अप्यस्य रूपस्य नित्यं दर्शनकाक्षिणः॥<br><br>1287: नाहं वेदैर्न तपसा न दानेन न चेज्यया। शक्य एवंविधो दुष्टुं दृष्टवानसि मां यथा। ॥<br><br>1288: भक्त्या त्वनन्यया शक्य अहमेवंविधोऽर्जुन। ज्ञातुं द्रष्टुं च तत्त्वेन प्रवेष्टुं च परंतप॥<br><br>1289: मत्कर्मकृन्मत्परमो मद्भक्तः सङ्गवर्जितः। निर्वैरः सर्वभूतेषु यः स मामेति पाण्डव॥<br><br>1290: अर्जुन उवाच एवं सततयुक्ता ये भक्तास्त्वां पर्युपासते। ये चाप्यक्षरमव्यक्तं तेषां के योगवित्तमाः॥<br><br>1291: श्रीभगवानुवाच मय्यावेश्य मनो ये मां नित्ययुक्ता उपासते। श्रद्धया परयोपेतास्ते मे युक्ततमा मताः॥<br><br>1292: ये त्वक्षरमनिर्देश्यमव्यक्तं पर्युपासते। सर्वत्रगमचिन्त्यं च कूटस्थमचलं ध्रुवम्॥<br><br>1293: संनियम्येन्द्रियग्रामं सर्वत्रं समबुद्धयः। ते प्राप्नुवन्ति मामेव सर्वभूतहिते रताः॥<br><br>1294: क्लेशोऽधिकतरस्तेषामव्यक्तासक्तचेतसाम्। अव्यक्ता हि गतिर्दुःखं देहवद्भिरवाप्यते॥<br><br>1295: ये त सर्वाणि कर्माणि मयि संन्यस्य मत्पराः। अनन्येनैव योगेन मां ध्यायन्त उपासते॥<br><br>1296: तेषामहं समुद्धर्ता मृत्युसंसारसागरात्। भवामि नचिरात् पार्थ मय्यावेशितचेतसाम्॥<br><br>1297: मय्येव मन आधत्स्व मयि बुद्धिं निवेशय। निवसिष्यसि मय्येव अत अर्ध्वं न संशयः॥<br><br>1298: अथ चित्तं समाधातुं न शक्नोषि मयि स्थिरम्। अभ्यासयोगेन ततो मामिच्छाप्तुं धनंजय॥<br><br>1299: अभ्यासेऽप्यसमर्थोऽसि मत्कर्मपरमो भव। मदर्थमपि कर्माणि कुर्वन् सिद्धिमवाप्स्यसि॥<br><br>1300: अथैतदप्यशक्तोऽसि कर्तुं मद्योगमाश्रितः। सर्वकर्मफलत्यागं ततः कुरु यतात्मवान्॥<br><br>1301: श्रेयो हि ज्ञानमभ्यासाज्ज्ञानाद् ध्यानं विशिष्यते। ध्यानात् कर्मफलत्यागस्त्यागाच्छान्तिरनन्तरम्॥<br><br>1302: अद्वेष्टा सर्वभूतानां मैत्रः करुण एव च। निर्ममो निरहंकारः समदुःखसुखः क्षमी॥<br><br>1303: संतुष्टः सतत योगी यतात्मा दृढनिश्चयः। मय्यर्पितमनोबुद्धिर्यो मद्भक्तः स मे प्रियः॥<br><br>1304: यस्मान्नोद्विजते लोको लोकान्नोद्विजते च यः। हर्षामर्षभयोद्वेगैर्मुक्तो यः स च मे प्रियः॥<br><br>1305: अनपेक्षः शुचिर्दक्ष उदासीनो गतव्यथः। सर्वारम्भपरित्यागी यो मद्भक्तः स मे प्रियः॥<br><br>1306: यो न हृष्यति न द्वेष्टि न शोचति न काङ्क्षति। शुभाशुभपरित्यागी भक्तिमान् यः स मे प्रियः। । १७। समः शत्रौ च मित्रे च तथा मानापमानयोः। शीतोष्णमुखदुःखेषु समः सङ्गविवर्जितः॥<br><br>1307: तुल्यनिन्दास्तुतिौनी संतुष्टो येन केनचित्। अनिकेत: स्थिरमतिर्भक्तिमान् मे प्रियो नरः॥<br><br>1308: ये तु धर्मामृतमिदं यथोक्तं पर्युपासते। श्रद्दधाना मत्परमा भक्तास्तेऽतीव मे प्रियाः॥<br><br>1309: श्रीभगवानुवाच इदं शरीरं कौन्तेय क्षेत्रमित्यभिधीयते। एतद् यो वेत्ति तं प्राहुः क्षेत्रज्ञ इति तद्विदः॥<br><br>1310: क्षेत्रज्ञं चापि मां विद्धि सर्वक्षेत्रेषु भारत। क्षेत्रक्षेत्रज्ञयोर्ज्ञानं यत् तज्ज्ञानं मतं मम॥<br><br>1311: तत् क्षेत्रं यच्च यादृक् च यद्विकारि यतश्च यत्। स च यो यत्प्रभावश्च तत् समासेन मे शृणु॥<br><br>1312: ऋषिभिर्बहुधा गीतं छन्दोभिर्विविधैः पृथक्। ब्रह्मसूत्रपदैश्चैव हेतुमद्भिर्विनिश्चितैः॥<br><br>1313: महाभूतान्यहंकारो वुद्धिरव्यक्तमेव च। इन्द्रियाणि दशैकं च पञ्च चेन्द्रियगोचराः॥<br><br>1314: इच्छा द्वेषः सुखं दुःखं संघातश्चेतना धृतिः। एतत् क्षेत्रं समासेन सविकारमुदाहृतम्॥<br><br>1315: अमानित्वमदम्भित्वमहिमा शान्तिरार्जवम्। आचार्योपासनं शौचं स्थैर्यमात्मविनिग्रहः॥<br><br>1316: इन्द्रियार्थेषु वैराग्यमनहंकार एव च। जन्ममृत्युजराव्याधिदुःखदोषानुदर्शनम्॥<br><br>1317: असक्तिरनभिष्वङ्गः पुत्रदारगृहादिषु। नित्यं च समचित्तत्वमिष्टानिष्टोपपत्तिषु॥<br><br>1318: मयि चानन्ययोगेन भक्तिरव्यभिचारिणी। विविक्तदेशसेवित्वमरतिर्जनसंसदि॥<br><br>1319: अध्यात्मज्ञाननित्यत्वं तत्त्वज्ञानार्थदर्शनम्। एतज्ज्ञानमिति प्रोक्तमज्ञानं यदतोऽन्यथा॥<br><br>1320: ज्ञेयं यत् तत् प्रवक्ष्यामि यज्ज्ञात्वागऽमृतमश्नुते। अनादिमत् परं ब्रह्म न सत् तन्नासदुच्यते॥<br><br>1321: सर्वतः पाणिपादं तत् सर्वतोऽक्षिशिरोमुखम्। सर्वतःश्रुतिमल्लोके सर्वमावृत्य तिष्ठति॥<br><br>1322: सर्वेन्द्रियगुणाभासं सर्वेन्द्रियविवर्जितम्। असक्तं सर्वभृच्चैव निर्गुणं गुणभोक्त च॥<br><br>1323: बहिरन्तश्च भूतानामचरं चरमेव च। सूक्ष्मत्वात् तद् विज्ञेयं दूरस्थं चान्तिके च तत्॥<br><br>1324: अविभक्तं च भूतेषु विभक्तमिव च स्थितम्। भूतभर्तृ च तज्ज्ञेयं चसिष्णु प्रभविष्णु च॥<br><br>1325: ज्योतिषामपि तज्ज्योतिस्तमसः परमुच्यते। ज्ञानं ज्ञेयं ज्ञानगम्यं हृदि सर्वस्य धिष्ठितम्॥<br><br>1326: इति क्षेत्रं तथा ज्ञानं ज्ञेयं चोक्तं समासतः। मद्भक्त एतद् विज्ञाय मद्भावायोपपद्यते॥<br><br>1327: प्रकृति पुरुषं चैव विद्ध्यनादी उभावपि। विकारांश्च गुणांश्चैव विद्धि प्रकृतिसम्भवान्। ॥<br><br>1328: कार्यकरणकर्तृत्वे हेतुः प्रकृतिरुच्यते। पुरुषः सुखदुःखानां भोक्तृत्वे हेतुरुच्यते॥<br><br>1329: पुरुषः प्रकृतिस्थो हि भुङ्क्ते प्रकृतिजान् गुणान्। कारणं गुणसङ्गोऽस्य सदसद्योनिजन्मसु॥<br><br>1330: उपद्रष्टानुमन्ता च भर्ता भोक्ता महेश्वरः। परमात्मेति चाप्युक्तो देहेऽस्मिन् पुरुषः परः॥<br><br>1331: य एवं वेत्ति पुरुषं प्रकृतिं च गुणैः सह। सर्वथा वर्तमानोऽपि न स भूयोऽभिजायते॥<br><br>1332: ध्यानेनात्मनि पश्यन्ति केचिदात्मानमात्मना। अन्ये सांख्येन योगेन कर्मयोगेन चापरे॥<br><br>1333: अन्ये त्वेवमजानन्तः श्रुत्वाऽन्येभ्य उपासते। तेऽपि चातितरन्त्येव मृत्यु श्रुतिपरायणाः॥<br><br>1334: यावत् संजायते किंचित् सत्त्वं स्थावटजङ्गमम्। क्षेत्रक्षेत्रज्ञसंयोगात् तद् विद्धि भरतर्षभ॥<br><br>1335: समं सर्वेषु भूतेषु तिष्ठन्तं परमेश्वरम्। विनश्यत्स्वविनश्यन्तं यः पश्यति स पश्यति॥<br><br>1336: सं पश्यन् हि सर्वत्र समवस्थितमीश्वरम्। न हिनस्त्यात्मनाऽऽत्मानं ततो याति परां गतिम्॥<br><br>1337: प्रकृत्यैव च कर्माणि क्रियमाणानि सर्वशः। यः पश्यति तथाऽऽत्मानमकर्तारं स पश्यति॥<br><br>1338: यदा भूतपृथग्भावमेकस्थमनुपश्यति। तत एव च विस्तारं ब्रह्म सम्पद्यते तदा। ॥<br><br>1339: अनादित्वान्निर्गुणत्वात् परमात्माऽयमव्ययः। शरीरस्थोऽपि कौन्तेय न करोति न लिप्यते॥<br><br>1340: यथा सर्वगतं सौक्ष्मयादाकाशं नोपलिप्यते। सर्वत्रावस्थितो देहे तथाऽऽत्मा नोपलिप्यते॥<br><br>1341: यथा प्रकाशयत्येकः कृत्स्नं लोकमिमं रविः। क्षेत्रं क्षेत्री तथा कृत्स्नं प्रकाशयति भारत॥<br><br>1342: क्षेत्रक्षेत्रज्ञयोरेवमन्तरं ज्ञानचक्षुषा। भूतप्रकृतिमोक्षं च ये विदुर्यान्ति ते परम्॥<br><br>1343: श्रीभगवानुवाच परं भूयः प्रवक्ष्यामि ज्ञानानां ज्ञानमुत्तमम्। यज्ज्ञात्वा मुनयः सर्वे परां सिद्धिमितो गताः॥<br><br>1344: इदं ज्ञानमुपाश्रित्य मम साधर्म्यमागताः। सर्गेऽपि नोपजायन्ते प्रलये न व्यथन्ति च। ॥<br><br>1345: मम योनिर्महद् ब्रह्म तस्मिन् गर्भं दधाम्हम्। सम्भवः सर्वभूतानां ततो भवति भारत॥<br><br>1346: सर्वयोनिषु कौन्तेय मूर्तयः सम्भवन्ति याः। तासां ब्रह्म महद्योनिरहं बीजप्रदः पिता॥<br><br>1347: सत्त्वं रजस्तम इति गुणाः प्रकृतिसम्भवाः। निबन्धन्ति महाबाहो देहे देहिनमव्ययम्॥<br><br>1348: तत्र सत्त्वं निर्मलत्वात् प्रकाशकमनायम्। सुखसङ्गेन बध्नाति ज्ञानसङ्गेन चानघ॥<br><br>1349: रजो रागात्मकं विद्धि तृष्णासङ्गसमुद्भवम्। तन्निबध्नाति कौन्तेय कर्मसङ्गेन देहिनम्॥<br><br>1350: तमस्त्वज्ञानजं विद्धि मोहनं सर्वदेहिनाम्। प्रमादालस्यनिद्राभिस्तन्निबध्नाति भारत। ॥<br><br>1351: सत्त्वं सुखे संजयति रजः कर्मणि भारत। ज्ञानमावृत्य तु तमः प्रमादे संजयत्युत॥<br><br>1352: रजस्तमश्चाभिभूय सत्त्वं भवति भारत। रजः सत्त्व तमश्चैव तमः सत्त्वं रजस्तथा। ॥<br><br>1353: सर्वद्वारेषु देहेऽस्मिन् प्रकाश उपजायते। ज्ञानं यदा तदा विद्याद् विवृद्धं सत्त्वमित्युत॥<br><br>1354: लोभः प्रवृत्तिरारम्भः कर्मणामशमः स्पृहा। रजस्येतानि जायन्ते विवृद्धे भरतर्षभ॥<br><br>1355: अप्रकाशोऽप्रवृत्तिश्च प्रमादो मोह एव च। तमस्येतानि जायन्ते विवृद्धे कुरुनन्दन॥<br><br>1356: यदा सत्त्वे प्रवृद्धे तु प्रलयं याति देहभृत्। तदोत्तमविदां लोकानमलान् प्रतिपद्यते॥<br><br>1357: रजसि प्रलयं गत्वा कर्मसङ्गिषु जायते। तथा प्रलीनस्तमसि मूढयोनिषु जायते॥<br><br>1358: कर्मणः सुकृतस्याहुः सात्त्विकं निर्मलं फलम्। रजसस्तु फलंदुःखमज्ञानं तमसः फलम्॥<br><br>1359: सत्त्वात् संजायते ज्ञानं रजसो लोभ एव च। प्रमादमोहौ तमसो भवतोऽज्ञानमेव च॥<br><br>1360: ऊर्ध्वगच्छन्ति सत्त्वस्था मध्ये तिष्ठन्ति राजसाः। जघन्यगुणवृत्तिस्था अधो गच्छन्ति तामसाः॥<br><br>1361: नान्यं गुणेभ्यः कर्तारं यदा द्रष्टानुपश्यति। गुणेभ्यश्च परं वेत्ति मद्भावं सोऽधिगच्छति॥<br><br>1362: गुणानेतानतीत्य त्रीन् देही देहसमुद्भवान्। जन्ममृत्युजरादुःखैर्विमुक्तोऽमृतमश्नुते॥<br><br>1363: अर्जुन उवाच कैर्लिङ्गैस्त्रीन् गुणानेतानतीतो भवति प्रभो। किमाचारः कथं चैतांस्त्रीन् गुणानतिवर्तते॥<br><br>1364: श्रीभगवानुवाच प्रकाश: च प्रवृत्तिं च मोहमेव च पाण्डव। न द्वेष्टि सम्प्रवृत्तानि न निवृत्तानि काङ्क्षति॥<br><br>1365: उदासीनवदासीनो गुणैर्यो न विचाल्यते। गुणा वर्तन्त इत्येव योऽवतिष्ठति नेङ्गते॥<br><br>1366: समदुःखसुखः स्वस्थः समलोष्टाश्मकाञ्चनः। तुल्यप्रियाप्रियोधीरस्तुल्यनिन्दाऽऽत्मसंस्तुति॥<br><br>1367: मानापमानयोस्तुल्यस्तुल्यो मित्रारिपक्षयोः। सर्वारम्भपरित्यागी गुणातीतः स उच्यते॥<br><br>1368: मां च योऽव्यभिचारेण भक्तियोगेन सेवते। स गुणान् समतीत्यैतान् ब्रह्मभूयाय कल्पते॥<br><br>1369: ब्रह्मणो हि प्रतिष्ठाहममृतस्याव्यस्य च। शाश्वतस्य च धर्मस्य सुखस्यैकान्तिकस्य च॥<br><br>1370: श्रीभगवानुवाच ऊर्ध्वमूलमधःशाखमश्वत्थं प्राहुरव्ययम्। छन्दांसि यस्य पर्णानि यस्तं वेद स वेदवित्॥<br><br>1371: अधश्चोर्ध्वं प्रसृतास्तस्य शाखा गुणप्रवृद्धा विषयप्रवालाः। अधश्च मूलान्यनुसंततानि कर्मानुबन्धीनि मनुष्यलोके॥<br><br>1372: न रूपमस्येह तथोपलभ्यते नान्तो न चादिर्न च सम्प्रतिष्ठा। मसङ्गशस्त्रेण दृढेन छित्त्वा॥<br><br>1373: ततः पदं तत् परिमार्गितव्यं यस्मिन् गता न निवर्तन्ति भूयः। तमेव चाद्यं पुरुषं प्रपद्ये यतः प्रवृत्तिः प्रसृता पुराणी॥<br><br>1374: निर्मानमोहा जितसङ्गदोषा अध्यात्मनित्या विनिवृत्तकामाः। गच्छन्त्यमूढाः पदमव्ययं तत्॥<br><br>1375: न तद् भासयते सूर्यो न शशाङ्को न पावकः। यद् गत्वा न निवर्तन्ते तद् धाम परमं मम॥<br><br>1376: ममैवांशो जीवलोके जीवभूतः सनातनः। मनः षष्ठानीन्द्रीयाणि प्रकृतिस्थानि कर्षति॥<br><br>1377: शरीरं यदवाप्नोति यच्चाप्युत्क्रामतीश्वरः। गृहीत्वैतानि संयाति वायुर्गन्धानिवाशयात्॥<br><br>1378: श्रोत्रं चक्षुः स्पर्शनं च रसनं घ्राणमेव च। अधिष्ठाय मनश्चायं विषयानुपसेवते॥<br><br>1379: उत्क्रामन्तं स्थितं वापि भुञ्जान् वा गुणान्वितम्। विमूढा नानुपश्यन्ति पश्यन्ति ज्ञानचक्षुषः॥<br><br>1380: यतन्तो योगिनश्चैनं पश्यन्त्यात्मन्यवस्थितम्। यतन्तोऽप्यकृतात्मानो नैनं पश्यन्त्यचेतसः॥<br><br>1381: यदादित्यगतं तेजो जगद् भासयतेऽखिलम्। यच्चन्द्रमसि यच्चागग्नौ तत् तेजो विद्धि मामकम्॥<br><br>1382: गामाविश्य च भूतानि धारयाम्यहमोजसा। पुष्णामि चौषश्वीः सर्वाः सोमो भूत्वारसात्मकः॥<br><br>1383: अहं वैश्वानरो भूत्वा प्राणिनां देहमाश्रितः। प्राणापानसमायुक्तः पचाम्यन्नं चतुर्विधम्॥<br><br>1384: सर्वस्य चाहं हृदि संनिविष्टो मत्तः स्मृतिर्ज्ञानमपोहनं च। वेदैश्च सर्वैरहमेव वेद्यो वेदान्तकृद् वेदविदेव चाहम्॥<br><br>1385: द्वाविमौ पुरुषौ लोके क्षरश्चाक्षर एव च। क्षरः सर्वाणि भूतानि कूटस्थोऽक्षर उच्यते॥<br><br>1386: उत्तमः पुरुषस्त्वन्यः परमात्मेत्युदाहृतः। यो लोकत्रयमाविश्य बिभर्त्यव्यय ईश्वरः॥<br><br>1387: यस्तात् क्षरमतीतोऽहमक्षरादपि चोत्तमः। अतोऽस्मि लोके वेदे च प्रथितः पुरुषोत्तमः॥<br><br>1388: यो मामेवमसम्मूढो जानाति पुरुषोत्तमम्। स सर्वविद् भजति मां सर्वभावेन भारत॥<br><br>1389: इति गुह्यतमं शास्त्रमिदमुक्तं मयानघ। एतद् बुद्ध्वा बुद्धिमान् स्यात् कृतकृत्यश्च भारत॥<br><br>1390: श्रीभगवानुवाच अभयं सत्त्वसंशुद्धिर्ज्ञानयोगव्यवस्थितिः। दानं दमश्च यज्ञश्च स्वाध्यायस्तप आर्जवम्॥<br><br>1391: अहिंसां सत्यमक्रोधस्त्यागः शान्तिरपैशुनम्। दया भूतेष्वलोलुप्त्वं मार्दवं ह्रीरचापलम्॥<br><br>1392: तेजः क्षमाः धृतिः शौचमद्रोहो नातिमानिता। भवन्ति सम्पदं दैवीमभिजातस्य भारत॥<br><br>1393: दम्भो दर्पोऽभिमानश्च क्रोधः पारुष्यमेव च। अज्ञानं चाभिजातस्य पार्थ सम्पदमासुरीम्॥<br><br>1394: दैवी सम्पद् विमोक्षाय निबन्धायासुरी मता। मा शुचः सम्पदं दैवीमभिजातोऽसि पाण्डव॥<br><br>1395: द्वौ भूतस! लोकेऽस्मिन् दैव आसुर एव च। दैवो विस्तरशः प्रोक्त आसुरं पार्थ मे शृणु॥<br><br>1396: प्रवृत्तिं च निवृत्तिं च जना न विदुरासुराः। न शौचं नापि चाचारो न सत्यं तेषु विद्यते॥<br><br>1397: असत्यमप्रतिष्ठं ते जगदाहुरनीश्वरम्। अपरस्परसम्भूतं किमन्यत् कामहैतुकम्॥<br><br>1398: एतां दृष्टिमवष्टभ्य नष्टात्मानोऽल्पबुद्धयः। प्रभवन्त्युग्रकर्माणः क्षयाय जगतोऽहिताः॥<br><br>1399: काममाश्रित्य दुष्पुरं दम्भमानमदान्विताः। मोहाद् गृहीत्वासद्ग्राहान् प्रवर्तन्तेऽशुचिव्रताः॥<br><br>1400: चिन्तामपरिमेयां च प्रलयान्तामुपाश्रिताः। कामोपभोगपरमा एतावदिति निश्चिताः॥<br><br>1401: आशापाशशतैर्बद्धाः कामक्रोधपरायणाः। ईहन्ते कामभोगार्थमन्यायेनार्थसंचयान्॥<br><br>1402: इदमद्य मया लब्धमिमं प्राप्स्ये मनोरथम्। इदमस्तीदमपि मे भविष्यति पुनर्धनम्॥<br><br>1403: असौ मया हतः शत्रुर्हनिष्ये चापरानपि। ईश्वरोऽहमहं भोगी सिद्धोऽहं बलवान्सुखी॥<br><br>1404: आढ्योऽभिजनवानस्मि कोऽन्योऽस्ति सदृशो मया। अक्ष्ये दास्यामि मोदिष्य इत्यज्ञानविमोहिताः॥<br><br>1405: अनेकचित्तविभ्रान्ता मोहजालसमावृताः। प्रसक्ताः कामभोगेषु पतन्ति नरकेऽशुचौ॥<br><br>1406: आत्मसम्भाविताः स्तब्धा धनमानमदान्विताः। यजयन्ते नामयज्ञैस्ते दम्भेनाविधिपूर्वकम्॥<br><br>1407: अहंकारं बलं दर्प कामं क्रोधं च संश्रिताः। मामात्मपरदेहेषु प्रद्विषन्तोऽभ्यसूयकाः॥<br><br>1408: तानहं द्विषतः क्रूरान् संसारेषु नराधमान्। क्षिपाम्यजस्रमशुभानासुरीष्वेव योनिषु॥<br><br>1409: आसुरीं योनिमापन्ना मूढा जन्मनि जन्मनि। मामप्राप्यैव कौन्तेय ततो यान्त्यधमा गतिम्॥<br><br>1410: त्रिविधं नरकस्येदं द्वारं नाशनमात्मनः। काम: क्रोधस्तथा लोभस्तस्मादेतत् त्रयं त्यजेत्॥<br><br>1411: एतैर्विमुक्तः कौन्तेय तमोद्वारैस्त्रिभिर्नरः। आचरत्यात्मनः श्रेयस्ततो याति परां गतिम्॥<br><br>1412: यः शास्त्रविधिमुत्सृज्य वर्तते कामकारतः। न स सिद्धिमवाप्नोति न सुखं न परां गतिम्॥<br><br>1413: तस्माच्छास्त्रं प्रमाण ते कार्याकार्यव्यवस्थितौ। ज्ञात्वा शास्त्रविधानोक्तं कर्म कर्तुमिहार्हसि॥<br><br>1414: अर्जुन उवाच ये शास्त्रविधिमुत्सृज्य यजन्ते श्रद्धयाऽन्विताः। तेषां निष्ठा तु का कृष्ण सत्त्वमाहो रजस्तमः॥<br><br>1415: श्रीभगवानुवाच त्रिविधा भवति श्रद्धा देहिनां सा स्वभावजा। सात्त्विकी राजसी चैव तामसी चेतितां शृणु॥<br><br>1416: सत्त्वानुरूपा सर्वस्य श्रद्धा भवति भारत। श्रद्धामयोऽयं पुरुषो यो यच्छ्रद्धः स एव सः॥<br><br>1417: यजन्ते सात्त्विका देवान् यक्षरक्षांसि राजसाः। प्रेतान् भूतगणांश्चान्ये यजन्ते तामसा जनाः॥<br><br>1418: अशास्त्रविहितं घोरं तप्यन्ते ये तपो जनाः। दम्भाहंकारसंयुक्तः कामरागबलान्विताः॥<br><br>1419: कर्शयन्तः शरीरस्थं भूतग्राममचेतसः। मां चैवान्तः शरीरस्थं तान् विद्ध्यासुरनिश्चयान्॥<br><br>1420: आहारस्त्वपि सर्वस्य त्रिविधो भवति प्रियः। यज्ञस्तपस्तथा दानं तेषां भेदमिमं शृणु। ॥<br><br>1421: आयुः सत्त्ववलारोग्यसुखप्रीतिविवर्धनाः। रस्याः स्निग्धाः स्थिरा हृद्या आहाराः सात्त्विकप्रियाः। । कट्वाललवणात्युष्णतीक्ष्णरूक्षविदाहिनः। आहारा राजसस्येष्टा दुःखशोकामयप्रदाः॥<br><br>1422: यातयामं गतरसं पूति पर्युषितं च यत्। उच्छिष्टमपि चामेध्यं भोजनं तामसप्रियम्॥<br><br>1423: अफलाकाक्षिभिर्यज्ञो विधिदृष्टो य इज्यते। यष्टव्यमेवेति मन: समाधाय स सात्त्विकः॥<br><br>1424: अभिसंधाय तु फलं दम्भार्थमपि चैव यत्। इज्यते भरतश्रेष्ठ तं यज्ञं विद्धि राजसम्॥<br><br>1425: विधिहीनमसृष्टान्नं मन्त्रहीनमदक्षिणम्। श्रद्धाविरहितं यज्ञं तामसं परिचक्षते॥<br><br>1426: देवदविजगुरुप्राज्ञपूजनं शौचमार्जवम्। ब्रह्मचर्यमहिंसा च शारीरं तप उच्यते॥<br><br>1427: अनुद्वेगकरं वाक्यं सत्यं प्रियहितं च यत्। स्वाध्यायाभ्यसनं चैव वारड्मयं तप उच्यते॥<br><br>1428: मनःप्रसादः सौम्यत्वं मौनमात्मविनिग्रहः। भावसंशुद्धिरित्येतत् तपो मानसमुच्यते॥<br><br>1429: श्रद्धया परया तप्तं तपस्तत् त्रिविधं नरैः। अफलार्काक्षिभिर्युक्तैः सात्त्विकं परिचक्षते॥<br><br>1430: सत्कारमानपूजार्थं तपो दम्भेन चैव यत्। क्रियते तदिह प्रोक्तं राजसं चलमध्रुवम्॥<br><br>1431: मूढग्राहेणात्मनो यत् पीडया क्रियते तपः। परस्योत्सादनार्थं वा तत् तामसमुदाहृतम्॥<br><br>1432: दातव्यमिति यद् दानं दीयतेऽनुपकारिणे। देशे काले च पात्रे च तद् दानं सात्त्विकं स्मृतम्॥<br><br>1433: यत्तु प्रत्युपकारार्थं फलमुद्दिश्य वा पुनः। दीयते च परिक्लिष्टं तद् दानं राजसं स्मृतम्॥<br><br>1434: अदेशकाले यद् दानमपात्रेभ्यश्च दीयते। श्रऊसत्कृतमवज्ञातं तत् तामसमुदाहृतम्॥<br><br>1435: ॐ तत्सदिति निर्देशो ब्रह्मणस्त्रिविधः स्मृतः। ब्राह्मणास्तेन वेदाश्च यज्ञाश्च विहिताः पुरा॥<br><br>1436: तस्मादोमित्युदाहृत्य यज्ञदानतपः क्रियाः। प्रवर्तन्ते विधानोक्ताः सततं ब्रह्मवादिनाम्॥<br><br>1437: तदित्यनभिसंधाय फलं यज्ञतप:क्रियाः। दानक्रियाश्च विविधा क्रियन्ते मोक्षकाक्षिभिः॥<br><br>1438: सद्भावे साधुभावे च सदित्येतत् प्रयुज्यते। प्रशस्ते कर्मणि तथा सच्छब्दः पार्थ युज्यते॥<br><br>1439: यज्ञे तपसि दाने च स्थितिः सदिति चोच्यते। कर्म चैव तदर्थीयं सदित्येवाभिधीयते॥<br><br>1440: अश्रद्धया हुतं दत्तं तपस्तप्तं कृतं च यत्। असदित्युच्यते पार्थ न च तत् प्रेत्य नो इह॥<br><br>1441: अर्जुन उवाच संन्यासस्य महाबाहो तत्त्वमिच्छामि वेदितुम्। त्यागस्य च हृषीकेश पृथक् केशिनिषूदन॥<br><br>1442: श्रीभगवानुवाच काम्यानां कर्मणां न्यासं संन्यासं कवयो विदुः। सर्वकर्मफलत्यागं प्राहुस्त्यागं विचक्षणाः॥<br><br>1443: त्याज्यं दोषवदित्येके कर्म प्राहुर्मनीषिणः। यज्ञदानतपःकर्म न त्याज्यमिति चापरे॥<br><br>1444: मे तत्र त्यागे भरतसत्तम। त्यागो हि पुरुषव्याघ्र त्रिविधः सम्प्रकीर्तितः॥<br><br>1445: यज्ञदानतपःकर्म न त्याज्यं कार्यमेव तत्। यज्ञो दान तपश्चैव पावनानि मनीषिणाम्॥<br><br>1446: एतान्यपि तु कर्माणि सङ्गं त्यक्त्वा फलानि च। कर्तव्यानीति में पार्थ निश्चितं मतमुत्तमम्॥<br><br>1447: नियतस्य तु संन्यासः कर्मणो नोपपद्यते। मोहात् तस्य परित्यागस्तामसः परिकीर्तितः॥<br><br>1448: दुःखमित्येव यत् कर्म कायक्लेशभयात् त्यजेत्। स कृत्वा राजसं त्यागं नैव त्यागफलं लभेत्॥<br><br>1449: कार्यमित्येव यत् कर्म नियतं क्रियतेऽर्जुन। सङ्गत्यक्त्वा फलं चैव स त्यागः सात्त्विको मतः॥<br><br>1450: न द्वेष्ट्यकुशलं कर्म कुशले नानुषज्जते। त्यागी सत्त्वसमाविष्टो मेधावी छिन्नसंशयः॥<br><br>1451: न हि देहभृता शक्यं त्यक्तुं कर्माण्यशेषतः। यस्तु कर्मफलत्यागी स त्यागीत्यभिधीयते॥<br><br>1452: अनिष्टमिष्टं मिश्रं च त्रिविधं कर्मणः फलम्। भवत्यत्यागिनां प्रेत्य न तु संन्यासिनां क्वचित्॥<br><br>1453: पञ्चैतानि महाबाहो कारणानि निबोध मे। सांख्ये कृतान्ते प्रोक्तानि सिद्धये सर्वकर्मणाम्॥<br><br>1454: अधिष्ठान तथा कर्ता करणं च पृथग्विधम्। विविधाश्च पृथक्चेष्टा दैवं चैवात्र पञ्चमम्॥<br><br>1455: शरीरवाड्मनोभिर्यत् कर्म प्रारभते नरः। न्याय्यं वा विपरीतं वा पञ्चैते तस्य हेतवः॥<br><br>1456: तत्रैवं सति कर्तारमात्मानं केवलं तु यः। पश्यत्यकृतबुद्धित्यान्न स पश्यति दुर्मतिः॥<br><br>1457: यस्य नाहंकृतो भावो बुद्धिर्यस्य न लिप्यते। हत्वापि स इमाँल्लोकान्न हन्ति न निबध्यते॥<br><br>1458: ज्ञानं ज्ञेयं परिज्ञाता त्रिविधा कर्मचोदना। करणं कर्म कर्तेति त्रिविधः कर्मसंग्रहः॥<br><br>1459: ज्ञानं कर्म च कर्ता च त्रिधैव गुणभेदतः। प्रोच्यते गुणसंख्याने यथावच्छृणु तान्यपि॥<br><br>1460: सर्वभूतेषु येनैकं भावमव्ययमीक्षते। अविभक्तं विभक्तेषु तज्ज्ञानं विद्धि सात्त्विकम्॥<br><br>1461: पृथक्त्वेन तु यज्ज्ञानं नानाभावान् पृथग्विधान्। वेत्ति सर्वेषु भूतेषु तज्ज्ञानं विद्धि राजसम्॥<br><br>1462: यत्तु कृत्स्नवदेकस्मिन् कार्ये सक्तमहैतुकम्। अतत्त्वार्थवदल्पं च तत् तामसमुदाहृतम॥<br><br>1463: नियतं सङ्गरहितमरागद्वेषतः कृतम्। अफलप्रेप्सुना कर्म यत्तत् सात्त्विकमुच्यते॥<br><br>1464: यत्तु कामेप्सुना कर्म साहंकारेण वा पुनः। क्रियते बहुलायासं तद् राजसमुदाहृतम्॥<br><br>1465: अनुबन्धं क्षयं हिंसामनवेक्ष्य च पौरुषम्। मोहादारभ्यते कर्म यत्तत् तामसमुच्यते॥<br><br>1466: मुक्तसङ्गोऽनहंवादी धृत्युत्साहसमन्वितः। सिद्ध्यसिद्ध्योर्निर्विकारः कर्ता सात्त्विक उच्यते॥<br><br>1467: रागी कर्मफलप्रेप्सुर्लुब्धो हिंसात्मकोऽशुचिः। हर्षशोकान्वितः कर्ता राजसः परिकीर्तितः॥<br><br>1468: अयुक्तः प्राकृतः स्तब्धः शठो नैकृतिकोऽलसः। विषादी दीर्घसूत्री च कर्ता तामस उच्यते॥<br><br>1469: बुद्धेर्थेदं धृतेश्चैव गुणतस्त्रिविधं शृणु। प्रोच्यमानमशेषेण पृथक्त्वेन धनंजयः॥<br><br>1470: प्रवृत्तिं च निवृत्तिं च कार्याकार्ये भयाभये। बन्धं मोक्षं च या वेत्ति बुद्धिः सा पार्थ सात्त्विकी॥<br><br>1471: यया धर्ममधर्मं च कार्य चाकार्यमेव च। अयथावत् प्रजानाति बुद्धिः सा पार्थ राजसी॥<br><br>1472: अधर्मं धर्ममिति या मन्यते तमसाऽवृता। सर्वार्थान् विपरीतांश्च बुद्धिः सा पार्थ तामसी॥<br><br>1473: धृत्या यया धारयते मनःप्राणेन्द्रियक्रियाः। योगेनाव्यभिचारिण्या धृतिः सा पार्थ सात्त्विकी॥<br><br>1474: यया तु धर्मकामार्थान् धृत्या धारयतेऽर्जुन। प्रसङ्गेन फलाकाक्षी धृतिः सा पार्थ राजसी॥<br><br>1475: यया स्वप्नं भयं शोकं विषादं मदमेव च। न विमुञ्चति दुर्मेधा धृतिः सा पार्थ तामसी॥<br><br>1476: सुखं त्विदानी त्रिविधं शृणु मे भरतर्षभ। अभ्यासाद् रमते यत्र दुःखान्तं च निगच्छति॥<br><br>1477: यत्तदने विषमिव परिणामेऽमृतोपमम्। तत्सुखं सात्त्विकं प्रोक्तमात्मबुद्धिप्रसादजम्॥<br><br>1478: विषयेन्द्रियसंयोगाद् यत्तदचेऽमृतोपमम्। परिणामे विषमिव तत् सुखं राजसं स्मृतम्॥<br><br>1479: यदग्रे चानुबन्धे च सुखं मोहनमात्मनः। निद्रालस्यप्रमादोत्थं तत्तामसमुदाहृतम्॥<br><br>1480: न तदस्ति पृथिव्यां वा दिवि देवेषु वा पुनः। सत्त्व प्रकृतिजैर्मुक्तं यदेभिः स्यात् त्रिभिर्गुणैः॥<br><br>1481: ब्राह्मणक्षत्रियविशां शूद्राणां च परंतप। कर्माणि प्रविभक्तानि स्वभावप्रभवैर्गुणैः॥<br><br>1482: शमो दमस्तपः शौचं क्षान्तिरार्जवमेव च। ज्ञानं विज्ञानमास्तिक्यं ब्रह्मकर्म स्वभावजम्॥<br><br>1483: शौर्यं तेजो धृतिर्दाक्ष्यं युद्धे चाप्यपलायनम्। दानमीश्वरभावश्च क्षात्रं कर्म स्वभावजम्॥<br><br>1484: कृषिगौरक्ष्यवाणिज्यं वैश्यकर्म स्वभावजम्। परिचर्यात्मकं कर्म शूद्रस्यापि स्वभावजम्॥<br><br>1485: स्वे स्वे कर्मण्यभिरतः संसिद्धि लभते नरः। स्वकर्मनिरतः सिद्धि यथा विन्दति तच्छृणु। ॥<br><br>1486: यतः प्रवृत्तिर्भूतानां येन सर्वमिदं ततम्। स्वकर्मणा तमभ्यर्च्य सिद्धि विन्दति मानवः॥<br><br>1487: श्रेयान् स्वधर्मो विगुणः परधर्मात् स्वनुष्ठितात्। स्वभावनियतं कर्म कुर्वन् नाप्नोति किल्बिषम्॥<br><br>1488: सहजं कर्म कौन्तेय सदोषमपि न त्यजेत्। सर्वारम्भा हि दोषेण धूमेनाग्निरिवावृताः॥<br><br>1489: असक्तबुद्धिः सर्वत्र जितात्मा विगतस्पृहः । नैष्कर्म्यसिद्धि परमां संन्यासेनाधिगच्छति॥<br><br>1490: सिद्धि प्राप्तो यथा ब्रह्म तथाऽऽप्नोति निबोध मे। समासेनैव कौन्तेय निष्ठा ज्ञानस्य या परा॥<br><br>1491: बुद्ध्या विशुद्धया युक्तो धृत्याऽऽत्मानं नियम्य च। शब्दादीन् विषयांस्त्यक्त्वा रागद्वेषौव्युदस्य च॥<br><br>1492: विविक्तसेवी लध्वाशी यतवाक्कायमानसः। ध्यानयोगपरो नित्यं वैराग्यं समुपाश्रितः॥<br><br>1493: अहंकार बलं दर्प कामं क्रोधं परिग्रहम्। विमुच्य निर्ममः शान्तो ब्रह्मभूयाय कल्पते॥<br><br>1494: ब्रह्मभूतः प्रसन्नात्मा न शोचति न काङ्क्षति। समः सर्वेषु भूतेषु मद्भक्ति लभते पराम्॥<br><br>1495: भक्त्या मामभिजानाति यावान् यश्चास्मि तत्त्वतः। ततो मां तत्त्वतो ज्ञात्वा विशते तदनन्तरम्॥<br><br>1496: सर्वकर्माण्यपि सदा कुर्वाणो मद्यपाश्रयः। मत्प्रसादादवाप्नोति शाश्वतं पदमव्ययम्॥<br><br>1497: चेतसा सर्वकर्माणि मयि संन्यस्य मत्परः। बुद्धियोगमुपाश्रित्य मच्चित्तः सततं भव॥<br><br>1498: मच्चित्तः सर्वदुर्गाणि मत्प्रसादात् तरिष्यसि। अथ चेत् त्वमहंकारान्न श्रोष्यसि विनक्ष्यसि॥<br><br>1499: यदहंकारमाश्रित्य न योत्स्य इति मन्यसे। मिथ्यैष व्यवसायस्ते प्रकृतिस्त्वां नियोक्ष्यति॥<br><br>1500: स्वभावजेन कौन्तेय निबद्धः स्वेन कर्मणा। कर्तुनेच्छसि यन्मोहात् करिष्यस्यवशोऽपि तत्॥<br><br>1501: ईश्वरः सर्वभूतानां हृद्देशेऽर्जुन तिष्ठति। भ्रामयन् सर्वभूतानि यन्त्रारूढानि मायया॥<br><br>1502: तमेव शरणं गच्छ सर्वभावेन भारत। तत्प्रसादात् परां शान्ति स्थान प्राप्स्यसि शाश्वतम्॥<br><br>1503: इति ते ज्ञानमाख्यातं गुह्याद् गुह्यतरं मया। विमृश्यैतदशेषेण यथेच्छसि तथा कुरु॥<br><br>1504: सर्वगुह्यतमं भूयः शृणु मे परमं वचः। इष्टोऽसि मे दृढमिति ततो वक्ष्यामि ते हितम्॥<br><br>1505: मन्मना भव मद्भक्तो मद्याजी मां नमस्कुरु। मामेवैष्यसि सत्यं ते प्रतिजाने प्रियोऽसि मे॥<br><br>1506: सर्वधर्मान् परित्यज्य मामेकं शरणं व्रजा अहं त्वा सर्वपापेभ्यो मोक्षयिष्यामि मा शुचः॥<br><br>1507: इदं ते नातपस्काय नाभक्ताय कदाचन। न चाशुश्रूषवे वाच्यं न च मां योऽभ्यसूयति॥<br><br>1508: य इमं परमं गुह्यं मद्भक्तेष्वभिधास्यति। भक्तिं मयि परां मामेवैष्यत्यसंशयः॥<br><br>1509: न च तस्मान्मनुष्येषु कश्चिन्मे प्रियकृत्तमः। भविता न च मे तस्मादन्यः प्रियतरो भुवि॥<br><br>1510: अध्येष्यते च य इमं धर्म्यं संवादमावयोः। ज्ञानयज्ञेन तेनाहमिष्टः स्यामिति मे मतिः॥<br><br>1511: श्रद्धावाननसूयश्च शृणुयादपि यो नरः। सोऽपि मुक्तः शुभाँल्लोकान् प्राप्नुयात् पुण्यकर्मणाम्। । कच्चिदेतच्छ्रुतं पार्थ त्वयैकाग्रेण चेतसा। कच्चिदज्ञानसम्मोहः प्रनष्टस्ते धनंजय॥<br><br>1512: अर्जुन उवाच नष्टो मोहः स्मृतिर्लब्धा त्वत्प्रसादान्मयाऽच्युत। स्थितोऽस्मि गतसंदेहः करिष्ये वचनं तव॥<br><br>1513: संजय उवाच इत्यहं वासुदेवस्य पार्थस्य च महात्मनः। संवादमिममश्रौषमद्भुतं रोमहर्षणम्॥<br><br>1514: व्यासप्रसादाच्छ्रुतवानेतद् गुह्यमहं परम्। योगयोगेश्वरात् कृष्णात् साक्षात् कथयतः स्वयम्॥<br><br>1515: राजन् संस्मृत्य संस्मृत्य संवादमिममद्भुतम्। केशवार्जुनयोः पुण्यं हृष्यामि च मुहुर्मुहुः॥<br><br>1516: तच्च संस्मृत्य संस्मृत्य रूपमत्यद्भुतं हरेः। विस्मयो मे महान् राजन् हृष्यामि च पुनः पुनः॥<br><br>1517: यत्र योगेश्वरः कृष्णो यत्र पार्थो धनुर्धरः। तत्र श्रीविजयो भूतिर्बुवा नीतिर्मतिर्मम॥<br><br>1518: वैशम्पायन उवाच गीता सुगीता कर्तव्या किमन्यैः शास्त्रसंग्रहैः। या स्वयं पद्मनाभस्य मुखपद्माद् विनिःसृता॥<br><br>1519: सर्वशास्त्रमयी गीता सर्वदेवमयो हरिः। सर्वतीर्थमयी गङ्गा सर्ववेदमयो मनुः॥<br><br>1520: गीता गङ्गा च गायत्री गोविन्देति हृदि स्थिते। चतुर्गकारसंयुक्ते पुनर्जन्म न विद्यते॥<br><br>1521: षट्शतानि सविंशानि श्लोकानां प्राह केशवः। अर्जुन: सप्तपञ्चाशत् सप्तषष्टिं तु संजयः॥<br><br>1522: धृतराष्ट्रः श्लोकमेकं गीताया मानमुच्यते। भारतामृतसर्वस्वगीताया मथितस्य च। सारमुद्धृत्य कृष्णेन अर्जुनस्य मुखे हुतम्॥<br><br>1523: संजय उवाच ततो धनंजयं दृष्ट्वा बाणगाण्डीवधारिणम्। पुनरेव महानादं व्यसृजन्त महारथाः॥<br><br>1524: पाण्डवाः सोमकाश्चैव ये चैषामनुयायिनः। दध्मुश्च मुदिताः शङ्खान् वीराः सागरसम्भवान्॥<br><br>1525: ततो भेर्यश्च पेश्यश्च क्रकचा गोविषाणिकाः। सहसैवाभ्यहन्यन्त ततः शब्दो महानभूत्। ॥<br><br>1526: तथा देवाः सगन्धर्वाः पितरच जनाधिप। सिद्धचारणसंघाश्च समीयुस्ते दिदृक्षया॥<br><br>1527: ऋषयश्च महाभागाः पुरस्कृत्य शतक्रतुम्। समीयुस्तत्र सहिता द्रष्टुं तद् वैशसं महत्॥<br><br>1528: ततो युधिष्ठिरो दृष्ट्वा युद्धाय समवस्थिते। ते सेने सागरप्रख्ये मुहुः प्रचलिते नृप॥<br><br>1529: विमुच्य कवचं वीरो निक्षिष्य च वरायुधम्। अवरुह्य रथात् क्षिप्रं पद्भ्यामेव कृताञ्जलिः॥<br><br>1530: पितामहमभिप्रेक्ष्य धर्मराजो युधिष्ठिरः। वाग्यतः प्रययौ येन प्राङ्मुखो रिपुवाहिनीम्॥<br><br>1531: तं प्रयान्तमभिप्रेक्ष्य कुन्तीपुत्रो धनंजयः। अवतीर्य रथात् तूर्णं भ्रातृभिः सहितोऽन्वयात्॥<br><br>1532: वासुदेवश्च भगवान् पृष्ठतोऽनुजगाम तम्। तथा मुख्याश्च राजानस्तच्चित्ता जग्मुरुत्सुकाः॥<br><br>1533: अर्जुन उवाच किं ते व्यवसितं राजन् यदस्मानपहाय वै। पद्भ्यामेव प्रयातोऽसि प्राङ्मुखो रिपुवाहिनीम्॥<br><br>1534: भीमसेन उवाच क्व गमिष्यसि राजेन्द्र निक्षिप्तकवचायुधः। दंशितेष्वरिसैन्येषु भ्रातृनुत्सृज्य पार्थिव॥<br><br>1535: नकुल उवाच एवं गते त्वयि ज्येष्ठ मम भ्रातरि भारत। भीमें दुनोति हृदयं ब्रूहि गन्ता भवान् क्व नु॥<br><br>1536: सहदेव उवाच अस्मिन् रणसमूहे वै वर्तमाने महाभये। उत्सृज्य क्क नु गन्तासि शत्रूनभिमुखो नृप॥<br><br>1537: संजय उवाच एवमाभाष्यमाणोऽपि भ्रातृभिः कुरुनन्दनः। नोवाच वाग्यतः किंचिद् गच्छत्येव युधिष्ठिरः॥<br><br>1538: तानुवाच महाप्राज्ञो वासुदेवो महामनाः। अभिप्रायोऽस्य विज्ञातो मयेति प्रहसन्निर॥<br><br>1539: एष भीष्मं तथा द्रोणं गौतमं शल्यमेव च। अनुमान्य गुरून् सर्वान् योत्स्यते पार्थिवोऽरिभिः॥<br><br>1540: श्रूयते हि पुराकल्पे गुरूनननुमान्य यः। युध्यते स भवेद् व्यक्तमपध्यातो महत्तरैः॥<br><br>1541: अनुमान्य यथाशास्त्रं यस्तु युध्येन्महत्तरैः। ध्रुवस्तस्य जयो युद्धे भवेदिति मतिर्मम॥<br><br>1542: एवं ब्रुवति कृष्णेऽत्र धार्तराष्ट्रचमूं प्रति। हाहाकारो महानासीन्निःशब्दास्त्वपरेऽभवन्॥<br><br>1543: दृष्ट्वा युधिष्ठिरं दूराद् धार्तराष्ट्रस्य सैनिकाः। मिथः संकथयाञ्चक्रुरेषो हि कुलपांसनः॥<br><br>1544: व्यक्ति भीत इवाभ्येति राजासौ भीष्ममन्तिकम्। युधिष्ठिरः ससोदर्यः शरणार्थं प्रयाचकः॥<br><br>1545: धनंजये कथं नाथे पाण्डवे च वृकोदरे। नकुले सहदेवे च भीतिरभ्येति पाण्डवम्॥<br><br>1546: न नूनं क्षत्रियकुले जातः सम्प्रथिते भुवि। यथाऽस्य हृदयं भीतमल्यसत्त्वस्य संयुगे॥<br><br>1547: ततस्ते सैनिकाः सर्वे प्रशंसन्ति स्म कौरवान्। हृष्टाः सुमनसो भूत्वा चैलानि दुधुवुश्च ह॥<br><br>1548: व्यनिन्दश्च तथा सर्वे योधास्तव विशाम्पते। युधिष्ठिरं ससोदर्यं सहितं केशवेन हि॥<br><br>1549: ततस्तत् कौरवं सैन्यं धिक्कृत्वा तु युधिष्ठिरम्। निःशब्दमभवत् तूर्णं पुनरेव विशाम्पते॥<br><br>1550: किं नु वक्ष्यति राजासौ किं भीष्मः प्रतिवक्ष्यति। किं भीमः सपरश्लीघी किं नु कृष्णार्जुनाविति॥<br><br>1551: विवक्षितं किमस्येति संशयः सुमहानभूत्। उभयोः सेनयो राजन् युधिष्ठिरकृते तदा। ॥<br><br>1552: सोऽवगाह्य चमूं शत्रोः शरशक्तिसमाकुलाम्। भीष्ममेवाभ्ययात् तूर्णं भ्रातृभिः परिवारितः॥<br><br>1553: तमुवाच ततः पादौ कराभ्यां पीड्य पाण्डवः। भीष्मं शान्तनवं राजा युद्धाय समुपस्थितम्॥<br><br>1554: युधिष्ठिर उवाच आमन्त्रये त्वां दुर्धर्ष त्वया योत्स्यामहे सहा अनुजानीहि मां तात आशिषश्च प्रयोजय॥<br><br>1555: भीष्म उवाच यद्येवं नाभिगच्छेथा युधि मां पृथिवीपते। शपेयं त्वां महाराज पराभावाय भारत॥<br><br>1556: प्रीतोऽहं पुत्र युध्यस्व जयमाप्नुहि पाण्डव। यत् तेऽभिलषितं चान्यत् तदवाप्नुहि संयुगे॥<br><br>1557: वियतां च वरः पार्थ किमस्मत्तोऽभिकाडक्षसि। एवंगते महाराज न तवास्ति पराजयः॥<br><br>1558: अर्थस्य पुरुषो दासो दासस्त्वर्थो न कस्यचित्। इति सत्यं महाराज बद्धोऽस्म्यर्थेन कौरवैः॥<br><br>1559: अत्स्त्वां क्लीबवद् वाक्यं ब्रवीमि कुरुनन्दन। भृतोऽस्म्यर्थेन कौरव्य युद्धादन्यत् किमिच्छसि॥<br><br>1560: युधिष्ठिर उवाच मन्त्रयस्व महाबाहो हितैषी मम नित्यशः। युध्यस्व कौरवस्यार्थे ममैष सततं वरः॥<br><br>1561: भीष्म उवाच राजन् किमत्र साह्यं ते करोमि कुरुनन्दन। कामं योत्स्ये परस्यार्थे ब्रूहि यत् ते विवक्षितम्॥<br><br>1562: युधिष्ठिर उवाच कथं जयेयं संग्रामे भवन्तभपराजितम्। एतन्मे मन्त्रय हितं यदि श्रेयः प्रपश्यसि॥<br><br>1563: भीष्म उवाच नैनं पश्यामि कौन्तेय यो मां युध्यन्तमाहवे। विजयेत पुमान् कश्चित् साक्षादपि शतक्रतुः॥<br><br>1564: युधिष्ठिर उवाच हन्त पृच्छामि तस्मात् त्वां पितामह नमोऽस्तु ते। वधोपायं ब्रवीहि त्वमात्मनः समरे परैः॥<br><br>1565: भीष्म उवाच न स्म तं तात पश्यामि समरे यो जयेत माम्। न तावन्मृत्युकालोऽपि पुनरागमनं कुरु॥<br><br>1566: संजय उवाच ततो युधिष्ठिरो वाक्यं भीष्मस्य कुरुनन्दन। शिरसा प्रतिजग्राह भूयस्तमभिवाद्य च॥<br><br>1567: प्रायात् पुनर्महाबाहुराचार्यस्य रथं प्रति। पश्यतां सर्वसैन्यानां मध्येन भ्रातृभिः सह॥<br><br>1568: स द्रोणमभिवाद्याथ कृत्वा चाभिप्रदक्षिणम्। उवाच राजा दुर्धर्षमात्मनिःश्रेयसं वचः॥<br><br>1569: आमन्त्रये त्वां भगवन् योत्स्ये विगतकल्मषः। कथं जये रिपून् सर्वाननुज्ञातस्त्वया द्विज॥<br><br>1570: द्रोण उवाच यदि मां नाभिगच्छेया युद्धाय कृतनिश्चयः। शपेयं त्वां महाराज पराभावाय सर्वशः॥<br><br>1571: तद् युधिष्ठिर तुष्टोऽस्मि पूजितश्च त्वयाऽनघ। अनुजानामि युध्यस्व विजयं समवाप्नुहि॥<br><br>1572: करवाणि च ते कामं ब्रूहि त्वमभिकाक्षितम्। एवंगते महाराज युद्धादन्यत् किमिच्छसि॥<br><br>1573: अर्थस्य पुरुषोदासो दासस्त्वर्थो न कस्यचित्। इति सत्यं महाराज बद्धोऽस्यर्थेन कौरवैः॥<br><br>1574: ब्रवीम्येतत् क्लीववत् त्वां युद्धादन्यत् किमिच्छसि। योत्स्येऽहं कौरवस्यार्थे तवाशास्यो जयो मया॥<br><br>1575: जपमाशास्व ब्रह्मन् मन्त्रयस्व च यद्धितम्। युद्ध्यस्व कौरवस्यार्थे वर एष वृतो मया॥<br><br>1576: मे द्रोण उवाच ध्रुवस्ते विजयो राजन् यस्य मन्त्री हरिस्तव। अहं त्वामभिजानामि रणे शत्रून् विमोक्ष्यसे॥<br><br>1577: यतो धर्मस्ततः कृष्णो यत: कृष्णस्ततो जयः। युद्ध्यस्व गच्छ कौन्तेये पृच्छं मां किं ब्रवीमि ते॥<br><br>1578: युधिष्ठिर उवाच पृच्छामि त्वा द्विजश्रेष्ठ शृणु यन्मेऽभिकाक्षितम्। कथं जयेयं संग्रामे भवन्तमपराजितम्॥<br><br>1579: द्रोण उवाच न तेऽस्ति विजयस्तावद् यावद् युद्ध्याम्यहं रणे। ममाशु निधने राजन् यतस्व सह सोदरैः॥<br><br>1580: युधिष्ठिर उवाच हन्त तस्मान्महाबाहो बधोपायं वदात्मनः। आचार्य प्रणिपत्यैष पृच्छामि त्वां नमोऽस्तु ते॥<br><br>1581: द्रोण उवाच न शत्रु तात पश्यामि यो मां हन्याद् रथे स्थितम्। युध्यमानं सुसंरब्धं शरवर्षांघवर्षिणम्॥<br><br>1582: ऋते प्रायगतं राजन्न्यस्तशस्त्रमचेतनम्। हन्यान्मां युधि योधानां सत्यमेतद् ब्रवीमि ते॥<br><br>1583: शस्त्रं ग्राहं रणे जह्यां श्रुत्वा महदप्रियम्। श्रद्धेयवाक्यात् पुरुषादेतत् सत्यं ब्रवीमि ते॥<br><br>1584: संजय उवाच एतच्छ्रुत्वा महाराज भारद्वाजस्य धीमतः। अनुमान्य तमाचार्य प्रायाच्छारद्वतं प्रति॥<br><br>1585: सोऽभिवाद्य कृपं राजा कृत्वा चापि प्रदक्षिणम्। उवाच दुर्धर्षतमं वाक्यं वाक्यविदां वरः॥<br><br>1586: युधिष्ठिर उवाच अनुमानये त्वां योत्स्येऽहं गुरो विगतकल्मषः। जयेयं च रिपून् सर्वाननुज्ञातस्त्वयाऽनघ॥<br><br>1587: कृप उवाच यदि मां नाभिगच्छेथा युद्धाय कृतनिश्चयः। शपेयं त्वां महाराज पराभावाय सर्वशः॥<br><br>1588: अर्थस्य पुरुषो दासो दासस्त्वर्थो न कस्यचित्। इति सत्यं महाराज बद्धोऽस्म्यर्थेन कौरवैः॥<br><br>1589: तेषामर्थे महाराज योद्धव्यमिति मे मतिः। अतस्त्वां क्लीबवद् ब्रूयां युद्धादन्यत् किमिच्छसि॥<br><br>1590: युधिष्ठिर उवाच हन्त पृच्छामि ते तस्मादाचार्य शृणु मे वचः। इत्युक्त्वा व्यथितो राजा नोवाच गतचेतनः॥<br><br>1591: संजय उवाच तं गौतमः प्रत्युवाच विज्ञायास्य विवक्षितम्। अवध्योऽहं महीपाल युद्ध्यस्व जयमाप्नुहि॥<br><br>1592: प्रीतस्तेऽभिगमेनाहं जयं तव नराधिप। आशासिष्ये सदोत्थाय सत्यमेतद् ब्रवीमि ते॥<br><br>1593: एतच्छ्रुत्वा महाराज गौतमस्य विशाम्पते। अनुमान्य कृपं राजा प्रययौ येन मद्रराट्॥<br><br>1594: स शल्यमभिवाद्याथ कृत्वा चाभिप्रदक्षिणम्। उवाच राजा दुर्धर्शमात्मनिःश्रेयसं वचः॥<br><br>1595: अनुमानये त्वां दुर्धर्ष योत्स्ये विगतकल्मषः। जयेयं नु परान् राजन्ननुज्ञातस्त्वया रिपून्॥<br><br>1596: शल्य उवाच यदि मां नाधिगच्छेथा युद्धाय कृतनिश्चयः। शपेयं त्वां महाराज पराभावाय वै रणे॥<br><br>1597: तुष्टोऽस्मि पूजितश्चास्मि यत् काङ्क्षसि तदस्तु ते। अनुजानामि चैव त्वां युध्यस्व जयमाप्नुहि॥<br><br>1598: ब्रूहि चैव परं वीरं केनार्थः किं ददामि ते। एवंगते महाराज युद्धादन्यत् किमिच्छसि॥<br><br>1599: अर्थस्य पुरुषो दासो दासस्त्वर्थो न कस्यचित्। इति सत्यं महाराज बद्धोऽस्म्यर्थन कौरवैः॥<br><br>1600: करिष्यामि हि ते कामं भागिनेय यथेप्सितम्। ब्रवीम्यतः क्लीबवत् त्वां युद्धादन्यत् किमिच्छसि। । ८३। युधिष्ठिर उवाच मन्त्रयस्व महाराज नित्यं मद्धितमुत्तमम्। कामं युद्ध्य परस्यार्थे वरमेतं वृणोम्यहम्॥<br><br>1601: शल्य उवाच किमत्र ब्रूहि साह्यं ते करोमि नृपसत्तम। कामं योत्स्ये परस्यार्थे बद्धोऽस्म्यर्थेन कौरवैः॥<br><br>1602: युधिष्ठिर उवाच स एव मे वरः शल्य उद्योगे यस्त्वया कृतः। सूतपुत्रस्य संग्रामे कार्यस्तेजोवधस्त्वया॥<br><br>1603: शल्य उवाच सम्पत्स्यत्येष ते कामः कुन्तीपुत्र यथेप्सितम्। गच्छ युध्यस्व विश्रब्धः प्रतिजाने वचस्तव॥<br><br>1604: संजय उवाच अनुमान्याथ कौन्तेयो मातुलं मद्रकेश्वरम्। निर्जगाम महासैन्याद् भ्रातृभिः परिवारितः॥<br><br>1605: वासुदेवस्तु राधेयमाहवेऽभिजगाम वै। तत एनमुवाचेदं पाण्डवार्थे गदाग्रजः॥<br><br>1606: श्रुतं मे कर्ण भीष्मस्य द्वेषात् किल न योत्स्यसे। अस्मान् वरय राधेय यावद् भीष्मो न हन्यते॥<br><br>1607: हते तु भीष्मे राधेय पुनरेष्यसि संयुगम्। धार्तराष्ट्रस्य साहाय्यं यदि पश्यसि चेत् समम्॥<br><br>1608: कर्ण उवाच वचनं कृष्णः न विप्रियं करिष्यामि धार्तराष्ट्रस्य केशव। त्यक्तप्राणं हि मां विद्धि दुर्योधनहितैषिणम्॥<br><br>1609: संजय उवाच तच्छ्रुत्वा सन्यवर्तत भारत। युधिष्ठिरपुरोगैश्च पाण्डवैः सह संगतः॥<br><br>1610: अथ सैन्यस्य मध्ये तु प्राक्रोशत् पाण्डवाग्रजः। योऽस्मान् वृणोति तमहं वरये साह्यकारणात्॥<br><br>1611: अथ तान् समभिप्रेक्ष्य युयुत्सुरिदमब्रवीत्। प्रीतात्मा धर्मराजाः कुन्तीपुत्रं युधिष्ठिरम्॥<br><br>1612: अहं योत्स्यामि भवतः संयुगे धृतराष्ट्रजान्। युष्मदर्थं महाराज यदि मां वृणुषेऽनघ॥<br><br>1613: युधिष्ठिर उवाच एह्येहि सर्वे योत्स्यामस्तव भ्रातूनपण्डितान्। युयुत्सो वासुदेवश्च वयं च ब्रूम सर्वशः॥<br><br>1614: वृणोमि त्वां महाबाहो युद्ध्यस्व मम कारणात्। त्वयि पिण्डश्च तन्तुश्च धृतराष्ट्रस्य दृश्यते॥<br><br>1615: भजस्वास्मान् राजपुत्र भजमानान् महाद्युते। न भविष्यति दुर्बुद्धिर्धार्तराष्ट्रोऽत्यमर्षणः॥<br><br>1616: संजय उवाच ततो युयुत्सुः कौरव्यान् परित्यज्यसुतांस्तव। जगाम पाण्डुपुत्राणां सेनां विश्राव्य दुन्दुभिम्॥<br><br>1617: ततो युधिष्ठिरो राजा सम्प्रहृष्टः सहानुजः। जग्राह कवचं भूयो दीप्तिमत् कनकोज्ज्वम्॥<br><br>1618: प्रत्यपद्यन्त ते सर्वे स्वस्थान् पुरुषर्षभाः। ततो व्यूहं यथापूर्वं प्रत्यव्यूहन्त ते पुनः॥<br><br>1619: अवादयन् दुन्दुभीश्च शतशश्चैव पुष्करान्। सिंहनादांश्च विविधान् विनेदुः पुरुषर्षभाः॥<br><br>1620: रथस्थान् पुरुषव्याघ्रान् पाण्डवान् प्रेक्ष्य पार्थिवाः। धृष्टद्युम्नादयः सर्वे पुनर्जहृषिरे तदा॥<br><br>1621: गौरवं पाण्डुपुत्राणां मान्यान् मानयतां च तान्। दृष्ट्वा महीक्षितस्तत्र पूजयाञ्चक्रिरे भृशम्॥<br><br>1622: सौहृदं च कृपां चैव प्राप्तकालं महात्मनाम्। दयां च ज्ञातिषु परां कथयाञ्चक्रिरे नृपाः॥<br><br>1623: साधु साध्विति सर्वत्र निश्चेरुः स्तुतिसंहिताः। वाचः पुण्याः कीर्तिमतां मनोहृदयहर्षणाः॥<br><br>1624: म्लेच्छाश्चार्याश्च ये तत्र ददृशुः शुश्रुवुस्तथा। वृत्तं तत् पाण्डुपुत्राणां रुरुदुस्ते सगद्गदाः॥<br><br>1625: ततो जघ्नुर्महाभेरीः शतशश्च सहस्रशः। शङ्खाश्च गोक्षीरनिभान् दध्मुर्हष्टा मनस्विनः॥<br><br>1626: सेनया। ॥<br><br>1627: धृतराष्ट्र उवाच एवं व्यूढेष्वनीकेषु मामकेष्वितरेषु च। के पूर्वं प्राहरंस्तत्र कुरवः पाण्डवा नु किम्॥<br><br>1628: संजय उवाच भ्रातृभिः सहितो राजन् पुत्रो दुर्योधनस्तव। तथैव पाण्डवाः सर्वे भीमसेनपुरोगमाः। भीष्मेण युद्धमिच्छन्तः प्रययुर्हष्टमानसाः॥<br><br>1629: क्ष्वेडा: किलकिलाशब्दाः क्रकचा गोविषाणिकाः। भेरीमृदङ्गमुरजा हयकुञ्जरनिःस्वनाः॥<br><br>1630: उभयोः सेनयोगसंस्ततस्तेऽस्मान् समाद्रवन्। वयं तान् प्रतिनर्दन्तस्तदासीत् तुमुलं महत्॥<br><br>1631: महान्त्यनीकानि महासमुच्छ्रये समागमे पाण्डवधार्तराष्ट्रयोः। चकम्पिरे शङ्खमृदङ्गनिःस्वनैः प्रकम्पितानीव वनानि वायुना॥<br><br>1632: मभ्यागतानामशिवे मुहूर्ते। वभूव घोषस्तुमुलश्चमूनां बातोद्भुतानामिव सागराणाम्॥<br><br>1633: तस्मिन् समुत्थिते शब्दे तुमुले लोमहर्षणे। भीमसेनो महाबाहुः प्राणदद् गोवृषो यथा॥<br><br>1634: शङ्खदुन्दुभिनिर्घोषं वारणानां च बृहितम्। सिंहनादं च सैन्यानां भीमसेनरवोऽभ्यभूत्॥<br><br>1635: हयानां हेषमाणानामनीकेषु सहस्रशः। सर्वानभ्यभवच्छब्दान् भीमस्य नदतः स्वनः॥<br><br>1636: तं श्रुत्वा निनदं तस्य सैन्यास्तव वितत्रसुः। जीमूतस्येव नदतः शक्राशनिसमस्वनम्॥<br><br>1637: वाहनानि च सर्वाणि शकृन्मूत्रं प्रसुस्रुवुः। शब्देन तस्य वीरस्य सिंहस्येवेतरे मृगाः॥<br><br>1638: दर्शयन् घोरमात्मानं महाभ्रमिव नादयन्। विभीषयंस्तव सुतान् भीमसेनः समभ्ययात्॥<br><br>1639: तमायान्तं महेष्वासं सोदर्याः पर्यवारयन्। छादयन्तः शरवातैर्मेघा इव दिवाकरम्॥<br><br>1640: दुर्योधनश्च पुत्रस्ते दुर्मुखो दुःशलः शलः। दुःशासनश्चातिरथस्तथा दुर्मर्षणो नृप॥<br><br>1641: विविंशतिश्चित्रसेनो विकर्णश्च महारथः। पुरुमित्रो जयो भोजः सौमदत्तिश्च वीर्यवान्। ॥<br><br>1642: महाचापानि धुन्वन्तो मेघा इव सविद्युतः। आददानाश्च नाराचान् निर्मुक्ताशीविषोपमान्॥<br><br>1643: अथ ते द्रौपदीपुत्राः सौभद्रश्च महारथः। नकुलः सहदेवश्च धृष्टद्युम्नश्च पार्षतः॥<br><br>1644: धार्तराष्ट्रान् प्रतिययुरर्दयन्तः शितैः शरैः। वज़ैरिव महावेगैः शिखराणि धराभृताम्॥<br><br>1645: तस्मिन् प्रथमसंग्रामे भीमज्यातलनिःस्वने। तावकानां परेषां च नासीत् कश्चित् पराङ्मुखः॥<br><br>1646: लाघवं द्रोणशिष्याणामपश्यं भरतर्षभ। निमित्तवेधिनां चैव शरानुत्सृजतां भृशम्॥<br><br>1647: नोपशाम्यति निर्घोषो धनुषां कूजतां तथा। विनिश्चेरुः शरा दीप्ता ज्योतीषीव नभस्तलात्॥<br><br>1648: सर्वे त्वन्ये महीपालाः प्रेक्षका इव भारत। ददृशुर्दर्शनीयं तं भीमं ज्ञातिसमागमम्॥<br><br>1649: ततस्ते जातसंरम्भाः परस्परकृतागसः। अन्योन्यस्पर्धया राजन् व्यायच्छन्त महारथाः॥<br><br>1650: कुरुपाण्डवसेने ते हस्त्यश्वरथसंकुले। शुशुभाते रणेऽतीव पटे चित्रार्पिते इव॥<br><br>1651: ततस्ते पार्थिवाः सर्वे प्रगृहीतशरासनाः। सहसैन्याः समापेतुः पुत्रस्य तव शासनात्॥<br><br>1652: युधिष्ठिरेण चादिष्टाः पार्थिवास्ते सहस्रशः। विनदन्तः समापेतुः पुत्रस्य तव वाहिनीम्॥<br><br>1653: उभयोः सेनयोस्तीव्रः सैन्यानां स समागमः। अन्तर्धीयत चादित्यः सैन्येन रजसाऽऽवृतः॥<br><br>1654: प्रयुद्धानां प्रभग्नानां पुनरावर्तिनामपि। नात्र स्वेषां परेषां वा विशेषः समदृश्यत॥<br><br>1655: तस्मिंस्तु तुमुले युद्धे वर्तमाने महाभये। अतिसर्वाण्यनीकानि पिता तेऽभिव्यरोचत। ॥<br><br>1656: संजय उवाच पूर्वाह्ने तस्य रौद्रस्य युद्धमह्नो विशाम्पते। प्रावर्तत महाघोरं राज्ञां देहावकर्तनम्॥<br><br>1657: कुरूणां सृञ्जयानां च जिगीषूणां परस्परम्। सिंहानामिव संह्रादो दिवमुर्वी च नादयन्॥<br><br>1658: आसीत् किलकिलाशब्दस्तलशङ्खरवैः सह। जज्ञिरे सिंहनादाश्च शूराणां प्रतिगर्जताम्॥<br><br>1659: तलवाभिहताश्चैव ज्याशब्दा भरतर्षभ। पत्तीनां पादशब्दश्च वाजिनां च महास्वनः॥<br><br>1660: तोत्राङ्कुशनिपातश्च आयुधानां च नि:स्वनः। घण्टाशब्दश्च नागानामन्योन्यमभिधावताम्॥<br><br>1661: तस्मिन् समुदिते शब्दे तुमुले लोमहर्षणे। बभूव रथनिर्घोषः पर्जन्यनिनदोपमः॥<br><br>1662: ते मनः क्रूरमाधाय समभित्यक्तजीविताः। पाण्डवानभ्यवर्तन्त सर्व एवोच्छ्रितध्वजाः॥<br><br>1663: अथ शान्तनवो राजन्नभ्यधावद् धनंजयम्। प्रगृह्य कार्मुकं घोरं कालदण्डोपमं रणे॥<br><br>1664: अर्जुनोऽपि धनुर्गृह्य गाण्डीवं लोकविश्रुतम्। अभ्यधावत तेजस्वी गाङ्गेयं रणमूर्धनि॥<br><br>1665: तावुभौ कुरुशार्दूलौ परस्परवधैषिणौ। गाङ्गेयस्तु रणे पार्थं विद्ध्वा नाकम्पयत् बली। । तथैव पाण्डवो राजन् भीष्मं नाकम्पयद् युधि। सात्यकिस्तु महेष्वासः कृतवर्माणमभ्ययात्॥<br><br>1666: तयोः समभवद् युद्धं तुमुलं लोमहर्षणम्। सात्यकिः कृतवर्माणं कृतवर्मा च सात्यकिम्॥<br><br>1667: आनछुतुः शरैरैस्तक्षमाणौ परस्परम्। तौ शराचितसर्वाङ्गौ शुशुभाते महाबलौ॥<br><br>1668: वसन्ते पुष्पशबलौ पुष्पिताविव किंशुकौ। अभिमन्युर्महेष्वासं बृहद्बलमयोधयत्॥<br><br>1669: ततः कोसलराजाऽसावभिमन्योर्विशाम्पते। ध्वजं चिच्छेद समरे सारथिं च न्यपातयत्॥<br><br>1670: सौभद्रस्तु ततः क्रुद्धः पातिते रथसारथौ। बृहद्वलं महाराज विव्याध नवभिः शरैः॥<br><br>1671: अथापराव्यां भल्लाभ्यां शिताभ्यामरिमर्दनः। ध्वजमेकेन चिच्छेद पार्णिमेकेन सारथिम्॥<br><br>1672: अन्योन्यं च शरैः क्रुद्धौ ततक्षाते परस्परम्। मानिनं समरे दृप्तं कृतवैरं महारथम्॥<br><br>1673: भीमसेनस्तव सुतं दुर्योधनमयोधयत्। तावुभौ नरशार्दूलौ कुरुमुख्यौ महाबलौ॥<br><br>1674: अन्योन्यं शरवर्षाभ्यां ववृषाते रणाजिरे। तौ वीक्ष्य तु महात्मानौ कृतिनौ चित्रयोधिनौ॥<br><br>1675: विस्मयः सर्वभूतानां समपद्यत भारत। दुःशासनस्तु नकुलं प्रत्युद्याय महाबलम्॥<br><br>1676: अविध्यन्निशितैर्बाणैहुभिर्मर्मदिभिः। तस्य माद्रीसुतः केतुं सशरं च शरासनम्॥<br><br>1677: चिच्छेद निशितैर्बाणैः प्रहसन्निव भारत। अथैनं पञ्चविंशत्या क्षुद्रकाणां समार्पयत्॥<br><br>1678: पुत्रस्तु तव दुर्धर्षो नकुलस्य महाहवे। तुरङ्गांश्चिच्छिदे बाणैर्ध्वजं चैवाभ्यपातयत्॥<br><br>1679: दुर्मुखः सहदेवं च प्रत्युद्याय महाबलम्। विव्याध शरवर्षेण यतमानं महाहवे॥<br><br>1680: सहदेवस्ततो वीरो दुर्मुखस्य महारणे। शरेण भृशतीक्ष्णेन पातयामास सारथिम्॥<br><br>1681: तावन्योन्यं समासाद्य समरे युद्धदुर्मदौ। त्रासयेतां शरैोरैः कृतप्रतिकृतैषिणौ। ॥<br><br>1682: युधिष्ठिरः स्वयं राजा मद्रराजानमभ्ययात्। तस्य मद्राधिपश्चापं द्विधा चिच्छेद मारिष॥<br><br>1683: तदपास्य धनुश्च्छिन्नं कुन्तीपुत्रो युधिष्ठिरः। अन्यत् कार्मुकमादाय वेगवद् बलवत्तरम्॥<br><br>1684: ततो मद्रेश्वरं राजा शरैः संनतपर्वभिः। छादयामास संक्रुद्धस्तिष्ठ तिष्ठेति चाब्रवीत्॥<br><br>1685: धृष्टद्युम्नस्ततो द्रोणमभ्यद्रवत भारत। तस्य द्रोणः सुसंक्रुद्धः परासुकरणं दृढम्॥<br><br>1686: त्रिधा चिच्छेद समरे पाञ्चाल्यस्य तु कार्मुकम्। शरं चैव महाघोरं कालदण्डमिवापरम्॥<br><br>1687: प्रेषयामास समरे सोऽस्य काये न्यमज्जत। अथान्यद् धनुरादाय सायकांश्च चतुर्दश॥<br><br>1688: द्रोण द्रुपदपुत्रस्तु प्रतिविव्याध संयुगे। तावन्योन्यं सुसंक्रुद्धौ चक्रतुः सुभृशं रणम्॥<br><br>1689: सौमदत्तिं रणे शङ्खो रभसं रभसो युधि। प्रत्युद्ययौ महाराज तिष्ठ तिष्ठेति चाब्रवीत्॥<br><br>1690: तस्य वै दक्षिणं वीरो निर्बिभेद रणे भुजम्। सौमदत्तिस्तथा शङ्ख जत्रुदेशे समाहनत्॥<br><br>1691: तयोस्तदभवद् युद्धं घोररूपं विशाम्पते। दृप्तयोः समरे पूर्वं वृत्रवासवयोरिव। ॥<br><br>1692: बाह्रीकं तु रणे क्रुद्धं क्रुद्धरूपो विशाम्पते। अभ्यद्रवदमेयात्मा धृष्टकेतुर्महारथः॥<br><br>1693: बाह्रीकस्तु रणे राजन् धृष्टकेतुममर्षणः। शरैर्बहुभिरानछेत् सिहनादमथानदत्॥<br><br>1694: चेदिराजस्तु संक्रुद्धो बाह्रीकं नवभिः शरैः। विव्याध समरे तूर्णं मत्तो मत्तमिव द्विपम्॥<br><br>1695: तौ तत्र समरे क्रुद्धौ नर्दन्तौ च पुनः पुनः। समीयतुः सुसंक्रुद्धावङ्गारकबुधाविव॥<br><br>1696: राक्षसं रौद्रकर्माणं क्रूरकर्मा घटोत्कचः। अलम्बुषं प्रत्युदियाद् बलं शक्र इवाहवे॥<br><br>1697: घटोत्कचस्ततः क्रुद्धो राक्षसं तं महाबलम्। नवत्या सायकैस्तीक्ष्णैर्दारयामास भारत॥<br><br>1698: अलम्बुषस्तु समरे भैमसेनि महाबलम्। बहुधा दारयामास शरैः संनतपर्वभिः॥<br><br>1699: व्यभ्राजेतां ततस्तौ तु संयुगे शरविक्षतौ। यथा देवासुरे युद्धे बलशक्रौ महाबलौ॥<br><br>1700: शिखण्डी समरे राजन् द्रौणिमभ्युद्ययौ बली। अश्वत्थामा ततः क्रुद्धः शिखण्डिनमुपस्थितम्॥<br><br>1701: नाराचेन सुतीक्ष्णेन भृशं विद्ध्वा ह्यकम्पयत्। शिखण्ड्यपि ततो राजन् द्रोणपुत्रमताडयत्॥<br><br>1702: सायकेन सुपीतेन तीक्ष्णेन निशितेन च। तौ जनतुस्तदाऽन्योन्यं शरैर्बहुविधैर्मधे॥<br><br>1703: ४८॥<br><br>1704: भगदत्तं रणे शूरं विराटो वाहिनीपतिः। अभ्ययात् त्वरितो राजंस्ततो युद्धमवर्तत॥<br><br>1705: विराटो भगदत्तं तु शरवर्षेण भारत। अभ्यवर्षत् सुसंक्रुद्धो मेघो वृष्ट्या इवाचलम्॥<br><br>1706: भगदत्तस्ततस्तूर्णं विराटं पृथिवीपतिम्। छादयामास समरे मेघः सूर्यमिवोदितम्॥<br><br>1707: बृहत्क्षत्रं तु कैकेयं कृपः शारद्वतो ययौ। तं कृपः शरवर्षेण च्छादयामास भारत॥<br><br>1708: गौतमं कैकयः क्रुद्धः शरवृष्ययाऽभ्यपूरयत्। तावन्योन्यं हयान् हत्वा धनुश्छित्त्वा च भारत॥<br><br>1709: विरथावसियुद्धाय समीयतुरमर्षणौ। तयोस्तदभवद् युद्धं घोररूपं सुदारुणम्॥<br><br>1710: द्रुपदस्तु अभ्युद्ययौ हृष्टरूपो हृष्टरूपं परंतपः॥<br><br>1711: ततः सैन्धवको राजा दुपदं विशिखैस्त्रिभिः। ताडयामास समरे स च तं प्रत्यविध्यत॥<br><br>1712: तयोस्तदभवद् युद्धं घोररूपं सुदारुणम्। ईक्षणप्रीतिजननं शुक्राङ्गारकयोरिव॥<br><br>1713: विकर्णस्तु सुतस्तुभ्यं सुतसोमं महाबलम्। अभ्ययाज्जवनैरश्वैस्ततो युद्धमवर्तत॥<br><br>1714: ततो राजन् राजन् सैन्धवं वै सैन्धवं वै जयद्रथम्। विकर्णः सुतसोमं तु विद्ध्वा नाकम्पयच्छरैः। सुतसोमो विकर्णं च तदद्भुतविवाभवत्॥<br><br>1715: सुशर्माणं नरव्याघ्रश्चेकितानो महारथः। अभ्यद्रवत् सुसंक्रुद्धः पाण्डवार्थे पराक्रमीः॥<br><br>1716: सुशर्मा तु महाराज चेकितानं महारथम्। महता शरवर्षेण वारयामास संयुगे॥<br><br>1717: चेकितानोऽपि संरब्धः सुशर्माणं महाहवे। प्राच्छादयत् तमिषुभिर्महामेघ इवाचलम्॥<br><br>1718: शकुनिः प्रतिविन्ध्यं तु पराक्रान्तं पराक्रमी। अभ्यद्रवत राजेन्द्र मत्तः सिंह इव द्विपम्॥<br><br>1719: यौधिष्ठिरस्तु संक्रुद्धः सौबलं निशितैः शरैः। व्यदारयत संसंग्रामे मघवानिव दानवम्॥<br><br>1720: शकुनिः प्रतिविन्ध्यं तु प्रतिविध्यन्तमाहवे। व्यदारयन्महाप्राज्ञः शरैः संनतपर्वभिः॥<br><br>1721: सुदक्षिणं तु राजेन्द्र काम्बोजानां महारथम्। श्रुतकर्मा पराक्रान्तमभ्यद्रवत संयुगे॥<br><br>1722: सुदक्षिणस्तु समरे साहदेविं महारथम्। विद्ध्वा नाकम्पयत वै मैनाकमिव पर्वतम्॥<br><br>1723: श्रुतकर्मा ततः क्रुद्धः काम्बोजानां महारथम्। शरैर्बहुभिरानछेद् दारयन्निव सर्वशः॥<br><br>1724: इरावानथ संक्रुद्धः श्रुतायुषमरिंदमम्। प्रत्युद्ययौ रणे यत्तो यत्तरूपं परंतपः॥<br><br>1725: आर्जुनिस्तस्य समरे हयान् हत्वा महारथः। ननाद बलवन्नादं तत् सैन्यं प्रत्यपूरयत्॥<br><br>1726: श्रुतायुस्तु ततः क्रुद्धः फाल्गुनेः समरे हयान्। निजघान गदाग्रेण ततो युद्धमवर्तत॥<br><br>1727: विन्दानुविन्दावावन्त्यौ कुन्तिभोजं महारथम्। ससेनं ससुतं वीरं संससज्जतुराहवे॥<br><br>1728: तत्राद्भुतमपश्याम तयो?रं पराक्रमम्। अयुध्येतां स्थिरौ भूत्वा महत्या सेनया सह॥<br><br>1729: अनुविन्दस्तु गदया कुन्तिभोजमताडयत्। कुन्तिभोजश्च तं तूर्णं शरवातैरवाकिरत्॥<br><br>1730: कुन्तिभोजसुतश्चापि विन्दं विव्याध सायकैः। स च तं प्रतिविव्याध तदद्भुतमिवाभवत्॥<br><br>1731: केकया भ्रातरः पञ्च गान्धारान् पञ्च मारिष। ससैन्यास्ते ससैन्यांश्च योधयामासुराहवे॥<br><br>1732: वीरबाहुश्च ते पुत्रो वैराटि रथसत्तमम्। उत्तरं योधयामास विव्याध निशितैः शरैः॥<br><br>1733: उत्तस्थापि तं वीरं विव्याध निशितैः शरैः। चेदिराट् समरे राजन्नुलूकं समभिद्रवत्॥<br><br>1734: तथैव शरवर्षेण उलूकं समविद्ध्यता उलूकश्चापि तं बाणैर्निशितैर्लोमवाहिभिः॥<br><br>1735: तयोर्युद्धं समभवद् घोररूपं विशाम्पते। दारयेतां सुसंक्रुद्धावन्योन्यमपराजितौ॥<br><br>1736: एवं द्वन्द्वसहस्राणि रथवारणवाजिनाम्। पदातीनं च समरे तव तेषां च संकुले॥<br><br>1737: मुहूर्तमिव तद् युद्धमासीन्मधुरदर्शनम्। तत उन्मत्तवद् राजन् न प्राज्ञायत किंचन॥<br><br>1738: गजो गजेन समरे रथिनं च रथी ययौ। अश्वोऽश्वं समभिप्रायात् पदातिश्च पदातिनम्॥<br><br>1739: ततो युद्धं सुदुर्धर्षं व्याकुलं समपद्यत। शूराणां समरे तत्र समासाद्येतरेतरम्॥<br><br>1740: तत्र देवर्षयः सिद्धाश्चारणाश्च समागताः। प्रेक्षन्त तद् रणं घोरं देवासुरसमं भुवि॥<br><br>1741: ततो दन्तिसहस्राणि रथानां चापि मारिष। अश्वौघाः पुरुषौघाश्च विपरीतं समाययु॥<br><br>1742: तत्र तत्र प्रदृश्यन्ते रथवारणपत्तयः। सादिनश्च नरव्याघ्र युध्यमाना मुहुर्मुहुः॥<br><br>1743: संजय उवाच राजन् शतसहस्राणि तत्र तत्र पदातिनाम्। निर्मर्यादं प्रयुद्धानि तत् ते वक्ष्यामि भारत॥<br><br>1744: न पुत्रः पितरं जज्ञे पिता वा पुत्रमौरसम्। न भ्राता भ्रातरं तत्र स्वस्रीयं न च मातुलः॥<br><br>1745: न मातुलं च स्वस्रीयो न सखायं सखा तथा। आविष्टा इव युद्धयन्ते पाण्डवाः कुरुभिः सह॥<br><br>1746: स्थानीकं नरव्याघ्राः केचिदभ्यपतन रथैः। अभज्यन्त युगैरेव युगानि भरतर्षभ॥<br><br>1747: रथेषाश्च रथेषाभिः कूबरा रथकूबरैः। संगतैः सहिताः केचित् परस्परजिघांसवः॥<br><br>1748: न शेकुश्चलितुं केचित् संनिपत्य स्था रथैः। प्रभिन्नास्तु महाकायः संनिपत्य गजा गजैः॥<br><br>1749: बहुधादारयन् क्रुद्धा विषाणैरितरेतरम्। सतोरणपताकैश वारणा वरवारणैः॥<br><br>1750: अभिसृत्य महाराज वेगवद्भिर्महागजैः। दन्तैरभिहतास्तत्र चुक्रुशुः परमातुराः॥<br><br>1751: अभिनीताश्च शिक्षाभिस्तोत्रांकुशसमाहताः। अप्रभिन्नाः प्रभिन्नानां सम्मुखाभिमुखा ययुः॥<br><br>1752: प्रभिन्नैरपि संसक्ताः केचित् तत्र महागजाः। क्रौञ्चवन्निनदं कृत्वा दुर्दुवुः सर्वतो दिशम्॥<br><br>1753: सम्यक् प्रणीता नागाश्च प्रभिन्नकरटामुखाः। ऋष्टितोमरनाराचैर्निर्विद्धा वरवारणाः॥<br><br>1754: प्रणेदुर्भिन्नमर्माणो निपेतुश्च गतासवः। प्राद्रवन्त दिशः केचिन्नदन्तो भैरवान् रवान्। ॥<br><br>1755: गजानां पादरक्षास्तु व्यूढोरस्काः प्रहारिणः। ऋष्टिभिश्च धनुर्भिश्च विमलैश्च परश्वधैः॥<br><br>1756: गदाभिर्मुसलैश्चैव भिन्दिपालैः सतोमरैः। आयसैः परिपैश्चैव निस्त्रिंशैविमलैः शितैः॥<br><br>1757: प्रगृहीतैः सुसंरब्धा द्रवमाणास्ततस्ततः। व्यदृश्यन्त महाराज परस्परजिघांसवः॥<br><br>1758: राजमानाश्च निस्त्रिंशाः संसिक्ता नरशोणितैः। प्रत्यदृश्यन्त शूराणामन्योन्मभिधावताम्॥<br><br>1759: अवक्षिप्तावधूतानामसीनां वीरबाहुभिः। संजज्ञे तुमुलः शब्दः पततां परमर्मसु॥<br><br>1760: गदामुसलरुग्णानां भिन्नानां च वरासिभिः। दन्तिदन्तावभिन्नानां मृदितानां च दन्तिभिः॥<br><br>1761: तत्र तत्र नरौघाणां क्रोशतामितरेतरम्। शुश्रुवुर्दारुणा वाचः प्रेतानामिव भारत॥<br><br>1762: हयैरपि हयारोहाश्चामरापीडधारिभिः। हंसैरिव महावेगैरन्योन्यमभिविद्रुताः॥<br><br>1763: तैविमुक्ता महाप्रासा जाम्बूनदविभूषणाः। आशुगा विमलास्तीक्ष्णाः सम्पेतुर्भुजगोपमाः॥<br><br>1764: अश्वैरच्यजवैः केचिदाप्लुत्य महतो स्थान्। शिरांस्याददिरे वीरा रथिनामश्वसादिनः॥<br><br>1765: बहूनपि हयारोहान् भल्लैः संनतपर्वभिः। रथी जघान सम्प्राप्य बाणगोचरमागतान्॥<br><br>1766: नवमेघप्रतीकाशाश्चाक्षिप्य तुरगान् गजाः। पादैरेव विमृद्नन्ति मत्ताः कनकभूषणाः॥<br><br>1767: पाट्यमानेषु कुम्भेषु पार्श्वेष्वपि च वारणाः। प्रासैर्विनिहताः केचिद् विनेदुः परमातुराः॥<br><br>1768: साश्वारोहान् हयान् कांश्चिदुन्मथ्य वरवारणाः। सहसा चिक्षिपुस्तत्र संकुले भैरवे सति॥<br><br>1769: साश्वारोहान् विषाणाप्रैक्षिप्य तुरगान् गजाः। रथौघानभिमृद्नन्तः सध्वजानभिचक्रमुः॥<br><br>1770: पुंस्त्वादतिमदत्वाच्च केचित् तत्र महागजाः। साश्वारोहान् हयाञ्जघ्नुः करैः सचरणैस्तथा॥<br><br>1771: अश्वारोहैश्च समरे हस्तिसादिभिरेव च। प्रतिमानेषु गात्रेषु पार्श्वेष्वभि च वारणान्। आशुगा विमलास्तीक्ष्णाः सम्पेतुर्भुजगोपमाः॥<br><br>1772: नराश्वकायान् निर्भिद्य लौहानि कवचानि च। निपेतुर्विमलाः शक्त्यो वीरबाहुभिरर्पिताः॥<br><br>1773: महोल्काप्रतिमा घोरास्तत्र तत्र विशाम्पते। द्वीपिचर्मावनद्धैश्च व्याघ्रचर्मच्छदैरपि॥<br><br>1774: विकोशैविमलैः खङ्गैरभिजग्मुः परान् रणे। अभिप्लुतमभिक्रुद्धमेकपाविदारितम्॥<br><br>1775: विदर्शयन्तः सम्पेतुः खगचर्मपरश्वधैः। केचिदाक्षिप्य करिणः शाश्वानपि रथान् करैः॥<br><br>1776: विकर्षन्तो दिशः सर्वाः सम्पेतुः सर्वशब्दगाः। शङ्कुभिर्दारिताः केचित् सम्भिन्नाश्च परश्वधैः॥<br><br>1777: हस्तिभिर्मुदिताः केचित् क्षुण्णाश्चान्ये तुरंगमैः। रथनेमिनिकृत्ताश्च निकृत्ताश्च परश्वधैः॥<br><br>1778: व्याक्रोशन्त नरा राजंस्तत्र तत्र स्म बान्धवान्। पुत्रानन्ये पितृनन्ये भ्रातृ॑श्च सह बन्धुभिः॥<br><br>1779: मातुलान् भागिनेयांश्च परानपि च संयुगे। विकीर्णान्त्राः सुबहवो भग्नसक्थाश्च भारत॥<br><br>1780: बाहुभिश्चापरे छिन्नैः पार्थेषु च विदारिताः। क्रन्दन्तः समदृश्यन्त तृषिता जीवितेप्सवः॥<br><br>1781: तृषा परिगताः केचिदल्पसत्त्वा विशाम्पते। भूमौ निपतिताः संख्ये मृगयांचक्रिरे जलम्॥<br><br>1782: रुधिरौघपरिक्लिन्नाः क्लिश्यमानाश्च भारत। व्यनिन्दन भृशमात्मानं तव पुत्रांश्च संगतान्॥<br><br>1783: अपरे क्षत्रियाः शूराः कृतवैराः परस्परम्। नैव शस्त्रं विमुञ्चन्ति नैव क्रन्दन्ति मारिष॥<br><br>1784: तर्जयन्ति च संहृष्टास्तत्र तत्र परस्परम्। आदश्य दशनैश्चापि क्रोधात् सरदनच्छदम्॥<br><br>1785: भृकुटीकुटिलैर्वक्त्रैः प्रेक्षन्ति च परस्परम्। अपरे क्लिश्यमानास्तु शरार्ता व्रणपीडिताः॥<br><br>1786: निष्कूजाः समपद्यन्त दृढसत्त्वा महाबलाः। अन्ये च विस्थाः शूरा स्थमन्यस्य संयुगे। ॥<br><br>1787: प्रार्थयाना निपतिताः संक्षुण्णा वरवारणैः। अशोभन्त महाराज सपुष्पा इव किंशुकाः॥<br><br>1788: सम्बभूवुरनीकेषु बहवो भैरवस्वनाः। वर्तमाने महाभीमे तस्मिन् वीरवरक्षये। ॥<br><br>1789: निजघान पिता पुत्रं पुत्रश्च पितरं रणे। स्वस्रीयो मातुलं चापि स्वस्रीयं चापि मातुलः॥<br><br>1790: सखा सखायं च तथा सम्बन्धी बान्धवं तथा। एवं युयुधिरे तत्र कुरवः पाण्डवैः सह॥<br><br>1791: वर्तमाने तथा तस्मिन् निर्मर्यादे भयानके। भीष्ममासाद्य पार्थानां वाहिनी समकम्पत॥<br><br>1792: केतुना पञ्चतारेण तालेन भरतर्षभ। राजतेन महाबाहुरुच्छ्रितेन महारथे। बभौ भीष्मस्तदा राजश्चन्द्रमा इव मेरुणा॥<br><br>1793: संजय उवाच गतपूर्वाह्नभूयिष्ठे तस्मिन्नहनि दारुणे। वर्तमाने तथा रौद्रे महावीरवरक्षये॥<br><br>1794: दुर्मुखः कृतवर्मा च कृपः शल्यो विविंशतिः। भीष्मं जुगुपुरासाद्य तव पुत्रेण चोदिताः॥<br><br>1795: एतैरतिरथैर्गुप्तः पञ्चभिर्भरतर्षभः। पाण्डवानामनीकानि विजगाहे महारथः॥<br><br>1796: चेदिकाशिकरूषेषु पञ्चालेषु च भारत। भीष्मस्य बहुधा तालश्चलत्केतुरदृश्यत्॥<br><br>1797: स शिरांसि रणेऽरीणां रथांश्च सयुगध्वजान्। निचकर्त महावेगैर्भल्लैः संनतपर्वभिः॥<br><br>1798: नृत्यतो रथमार्गेषु भीष्मस्य भरतर्षभ। भृशमार्तस्वरं चक्रुर्नागा मर्मणि ताडिताः॥<br><br>1799: अभिमन्युः सुसंक्रुद्धः पिशङ्गैस्तुरगोत्तमैः। संयुक्तं रथमास्थाय प्रायाद् भीष्मरथं प्रति॥<br><br>1800: जाम्भूनदविचित्रेण कर्णिकारेण केतुना। अभ्यवर्तत भीष्म च तांश्चैव रथसत्तमान्॥<br><br>1801: स तालकेतोस्तीक्ष्णेन केतुमाहत्य पत्रिणा। भीष्मेण युयुधे वीरस्तस्य चानुरथैः सह॥<br><br>1802: कृतवर्माणमेकेन शल्यं पञ्चभिराशुगैः। विद्ध्वा नवभिरान च्छिताचैः प्रपितामहम्॥<br><br>1803: पूर्णायतविसृष्टेन सम्यक् प्रणिहितेन च। ध्वजमेकेन विव्याध जाम्बूदनपरिष्कृतम्॥<br><br>1804: दुर्मुखस्य तु भल्लेन सर्वावरणभेदिना। जहार सारथेः कायाच्छिरः संनतपर्वणा॥<br><br>1805: धनुश्चिच्छेद भल्लेन कार्तस्वरविभूषितम्। कृपस्य निशिताचेण तांश्च तीक्ष्णमुखैः शरैः॥<br><br>1806: जघान परमक्रुद्धो नृत्यन्निव महारथः। तस्य लाघवमुद्रीक्ष्य तुतुपुर्देवता अपि॥<br><br>1807: लब्धलक्षतया काळूः सर्वे भीष्पमुखा रथाः। सत्त्ववन्तममन्यन्त साक्षादिव धनंजयम्॥<br><br>1808: तस्य लाघवमार्गस्थमलातसदृशप्रभम्। दिशः पर्यपतच्चापं गाण्डीवमिव घोषवत्॥<br><br>1809: तमासाद्य महावेगैर्भीष्मो नवभिराशुगैः। विव्याध समरे तूर्णमा नि परवीरहा॥<br><br>1810: ध्वजं चास्य त्रिभिर्भल्लैश्चिच्छेद परमौजसः। सारथिं च त्रिभिर्बाणैराजघान यतव्रतः॥<br><br>1811: तथैव कृतवर्मा च कृपः शल्यश्च मारिष। विद्ध्वा नाकम्पयत् कार्ष्णि मैनाकमिव पर्वतम्॥<br><br>1812: स तैः परिवृतः शूरो धार्तराष्ट्रमहारथैः। ववर्ष शरवर्षाणि कार्ष्णिः पञ्चरथान् प्रति॥<br><br>1813: ततस्तेषां सहस्राणि संवार्य शरवृष्टिभिः। ननाद बलवान् कार्ष्णिीष्माय विसृजशरान्॥<br><br>1814: तत्रास्य सुमहद् राजन् बाह्वोर्बलमदृश्यत्। यतमानस्य समरे भीष्ममर्दयतः शरैः॥<br><br>1815: पराक्रान्तस्य तस्यैव भीष्मोऽपि प्राहिणोच्छरान्। स तांश्चिच्छेद समरे भीष्मचापच्युताशरान्॥<br><br>1816: ततो ध्वजममोघेषुर्भीष्मस्य नवभिः शरैः। चिच्छेद समरे वीरस्तत उच्चुक्रुशुर्जनाः॥<br><br>1817: स राजतो महास्कन्धस्तालो हेमविभूषितः। सौभद्रविशिखैश्छिन्नः पपात भुवि भारत॥<br><br>1818: तं तु सौभद्रविशिखैः पातितं भरतर्षभ। दृष्ट्वा भीमो ननादोच्चैः सौभद्रमभिहर्षयन्॥<br><br>1819: अथ भीष्मो महास्त्राणि दिव्यानि सुबहूनि च। प्रादुश्चक्रे महारौद्रे रणे तस्मिन् महाबलः॥<br><br>1820: ततः सरसहस्रेण सौभद्रं प्रपितामहः। अवाकिरदमेयात्मा तदद्भुतमिवाभवत्॥<br><br>1821: ततो दश महेष्वासाः पाण्डवानां महारथाः। रक्षार्थमभ्यधावन्त सौभद्रं त्वरिता रथैः॥<br><br>1822: विराटः सह पुत्रेण धृष्टद्युम्नश्च पार्षतः। भीमश्च केकयाचैव सात्यकिश्च विशाम्पते। ॥<br><br>1823: तेषां जवेनापततां भीष्मः शान्तनवो रणे। पाञ्चाल्यं त्रिभिरानछेत् सात्यकिं नवभिः शरैः॥<br><br>1824: पूर्णायतविसृष्टेन क्षुरेण निशितेन च। ध्वजमेकेन चिच्छेद भीमसेनस्य पत्रिणा॥<br><br>1825: जाम्बूनदमय: श्रीमान् केसरी स नरोत्तम। पपात भीमसेनस्य भीष्मेण मथितो रथात्॥<br><br>1826: ततो भीमस्त्रिभिर्विद्ध्वा भीष्मं शान्तनवं रणे। कृपमेकेन विव्याध कृतवर्माणमष्टभिः॥<br><br>1827: प्रगृहीताग्रहस्तेन वैराटिरपि दन्तिना। अभ्यद्रवत राजानं मद्राधिपतिमुत्तरः॥<br><br>1828: तस्य वारणराजस्य जवेनापततो रथे। शल्यो निवारयामास वेगमप्रतिमं शरैः॥<br><br>1829: तस्य क्रुद्धः स नागेन्द्रो बृहतः साधुवाहिनः। पदा युगमधिष्ठाय जघान चतुरो हयान्॥<br><br>1830: स हताश्वे रथे तिष्ठन् मद्राधिपतिरायसीम्। उत्तरान्तकरी शक्तिं चिक्षेप भुजगोपमाम्॥<br><br>1831: तया भिन्नतनुत्राणः प्रविश्य विपुलं तमः। स पपात गजस्कन्धात् प्रमुक्ताङ्कुशतोमरः॥<br><br>1832: असिमादाय शल्योऽपि अवप्लुत्य रथोत्तमात्। तस्य वारणराजस्य चिच्छेदाथ महाकरम्॥<br><br>1833: भिन्नमर्मा शरशतैश्छिन्नहस्तः स वारण:। भीममार्तस्वरं कृत्वा पपात च ममार च॥<br><br>1834: एतदीदृशकं कृत्वा मद्रराजो नराधिप। आरुरोह रथं तूर्णं भास्वरं कृतवर्मणः॥<br><br>1835: उत्तरं वै हतं दृष्ट्वा वैराटिर्भ्रातरं तदा। कृतवर्मणा च सहितं दृष्ट्वा शल्यमवस्थितम्॥<br><br>1836: श्वेतः क्रोधात् प्रजज्वाल हविषा हव्यवाडिव। स विस्फार्य महच्चापं शक्रचापोपमं बली॥<br><br>1837: अभ्यधावज्जिघांसन् वै शल्य मद्राधिपं बली। महता रथवंशेन समन्तात् परिवारितः॥<br><br>1838: मुञ्चन् बाणमयं वर्ष प्रायाच्छल्यरधं प्रति। तमापतन्तं सम्प्रेक्ष्य मत्तवारणविक्रमम्॥<br><br>1839: तावकानां रथाः सप्त समन्तात् पर्यवारयन्। मद्रराजमभीप्सन्तो मृत्योर्दष्ट्रान्तरं गतम्॥<br><br>1840: बृहद्बलश्च कौसल्यो जयत्सेनश्च मागधः। तथा रुक्मरथो राजन् शल्यपुत्रः प्रतापवान्॥<br><br>1841: विन्दानुविन्दावावन्त्यौ काम्बोजश्च सुदक्षिणः। बृहत्क्षत्रस्य दायादः सैन्धवश्च जयद्रथः॥<br><br>1842: नानावर्णविचित्राणि धनूंषि च महात्मनाम्। विस्फारितानि दृश्यन्ते तोयदेष्विव विद्युतः॥<br><br>1843: ते तु बाणमयं वर्षं श्वेतमूर्धन्यपातयन्। निदाघान्तेऽनिलोद्धृता मेघा इव नगे जलम्॥<br><br>1844: ततः क्रुद्धो महेष्वासः सप्तभल्लैः सुतेजनैः। धनूंषि तेषामाच्छिद्य ममर्द पृतनापतिः॥<br><br>1845: निकृत्तान्येव तानि स्म समदृश्यन्त भारत। ततस्ते तु निमेषार्धात् प्रत्यपद्यन् धनूंषि च॥<br><br>1846: सप्त चैव पृषत्कांश्च श्वेतस्योपर्यपातयन्। ततः पुनरमेयात्मा भल्लैः सप्तभिराशुगैः। निचकर्त महाबाहुस्तेषां चापानि धन्विनाम्॥<br><br>1847: ते निकृत्तमहाचापास्त्वरमाणा महारथाः। रथशक्ती: परामृश्य विनेदुभैरवान् रवान्॥<br><br>1848: अन्वयुर्भरतश्रेष्ठ सप्त श्वेतरथं प्रति। ततस्ता ज्वलिताः सप्त महेन्द्राशनिनिःस्वनाः॥<br><br>1849: अप्राप्ताः सप्तभिर्भल्लैश्चिच्छेद परमास्त्रवित्। ततः समादाय शरं सर्वकायविदारणम्॥<br><br>1850: प्राहिणोद् भरतश्रेष्ठ श्वेतो रुक्मरथं प्रति। तस्य देहे निपतितो बाणो वज्रातिगो महान्॥<br><br>1851: ततो रुक्मरथो राजन् सायकेन दृढाहतः। निषसाद रथोपस्थे कश्मलं चाविशन्महत्॥<br><br>1852: तं विसंज्ञं विमनसं त्वरमाणस्तु सारथिः। अपोवाह न सम्भ्रान्तः सर्वलोकस्य पश्यतः॥<br><br>1853: ततोऽन्यान् षट् समादाय श्वेतोहेमविभूषितान्। तेषां षण्णां महाबाहुर्ध्वजशीर्षाण्यपातयत्॥<br><br>1854: हयांश्च तेषां निर्भिद्य सारथींश्च परंतप। शरैश्चैतान् समाकीर्य प्रायाच्छल्यरथं प्रति॥<br><br>1855: ततो हलहलाशब्दस्तव सैन्येषु भारत। दृष्ट्वा सेनापतिं तूर्णं यान्तं शल्यरथं प्रति॥<br><br>1856: ततो भीष्मं पुरस्कृत्य तव पुत्रो महाबलः। वृतस्तु सर्वसैन्येन प्रायाच्छ्वेतरथं प्रति॥<br><br>1857: मृत्योरास्यमनुप्राप्तं मद्ररोजममोचयत्। ततो युद्ध समभवत् तुमुलं लोमहर्षणम्॥<br><br>1858: तावकानां परेषां च व्यतिषक्तरथद्विपम्। सौभद्रे भीमसेने च सात्यकौ च महारथे। ॥<br><br>1859: कैकेये च विराटे च धृष्टद्युम्ने च पार्षते। एतेषु नरसिंहेषु चेदिमत्स्येषु चैव ह। ववर्ष शरवर्षाणि कुरुवृद्धः पितामहः॥<br><br>1860: धृतराष्ट्र उवाच एवं श्वेते महेष्वासे प्राप्ते शल्यरथं प्रति। कुरवः पाण्डवेयाश्च किमकुर्वत संजय॥<br><br>1861: भीष्मः शान्तनवः किं वा तन्ममाचक्ष्व पृच्छतः। संजय उवाच राजशतसहस्राणि ततः क्षत्रियपुङ्गवाः॥<br><br>1862: श्वेतं सेनापतिं शूरं पुरस्कृत्य महारथाः। राज्ञो बलं दर्शयन्तस्तव पुत्रस्य भारत॥<br><br>1863: शिखण्डिनं पुरस्कृत्य त्रातुमैच्छन्महारथाः। अभ्यवर्तन्त भीष्मस्य रथं हेमपरिष्कृतम्॥<br><br>1864: जिघांसन्तं युधां श्रेष्ठं तदाऽऽसीत् तुमुलं महत्। तत् तेऽहं सम्प्रवक्ष्यामि महावैशसमच्युत॥<br><br>1865: तावकानां परेषा च यथा युद्धमवर्तत। तत्राकरोद् रथोपस्थाशून्याशान्तनवोबहून्॥<br><br>1866: तत्राद्भुतं महच्चक्रे शरैराछंद् रथोत्तमान्। समावृणोच्छरैरर्कमर्कतुल्यप्रतापवान्॥<br><br>1867: नुदन् समन्तात् समरे रविरुद्यन् यथा तमः। तेनाजो प्रेषिता राजन् शराः शतसहस्रशः॥<br><br>1868: क्षत्रियान्तकराः संख्ये महावेगा महाबलाः। शिरांसि पातयामासुर्वीराणां शतशो रणे॥<br><br>1869: गजान् कण्टकसन्नाहान् वज्रेणेव शिलोच्चयान्। रथा रथेषु संसक्ता व्यदृश्यन्त विशाम्पते॥<br><br>1870: एके रथं पर्यवहंस्तुरगाः सुतरङ्गमम्। युवानं निहतं वीरं लम्बमानं सकार्मुकम्॥<br><br>1871: उदीर्णाश्च हया राजन् वहन्तस्तत्र तत्र ह। बद्धशङ्गनिषङ्गाश्च विध्वस्तशिरसो हताः॥<br><br>1872: शतशः पतिता भूमौ वीरशय्यासु शेरते। परस्परेण धावन्तः पतिताः पुनरुत्थिताः॥<br><br>1873: उत्थाय च प्रधावन्तो द्वन्द्वयुद्धमवाप्नुवन्। पीडिताः पुनरन्योन्यं लुठन्तो रणमूर्धनि॥<br><br>1874: सचापाः सनिषङ्गाश्च जातरूपपरिष्कृताः। विस्रब्धहतवीराश्च शतश: परिपीडिताः॥<br><br>1875: तेन तेनाभ्यधावन्त विसृजन्तश्च भारत! मत्तो गजः पर्यवर्तद्धयांश्च हतसादिनः॥<br><br>1876: सरथा रथिनश्चापि विमृद्वन्तः समन्ततः। स्यन्दनादपतत् कश्चिन्निहतोऽन्येन सायकैः॥<br><br>1877: हतसारथिरप्युच्चैः पपात काष्ठवद् रथः। युध्यमानस्य संग्रामे व्यूढे रजसि चोत्थिते॥<br><br>1878: धनुः कूजितविज्ञानं तत्रासीत् प्रतियुद्ध्यतः। गात्रस्पर्शेन योधानां व्यज्ञास्त परिपन्थिनम्॥<br><br>1879: युद्ध्यमानं शरै राजन् सिञ्जिनीध्वजिनीरवात्। अन्योन्यं वीरसंशब्दो नाश्रूयत भटैः कृतः॥<br><br>1880: शब्दायमाने संग्रामे पटहे कर्णदारिणि। युद्ध्यमानस्य संग्रामे कुर्वतः पौरुषं स्वकम्॥<br><br>1881: नाश्रौषं नामगोत्राणि कीर्तनं च परस्परम्। भीष्मचापच्युतैर्बाणैरार्तानां युध्यतां मृधे॥<br><br>1882: परस्परेषां वीराणां मनांसि समकम्पयन्। तस्मिन्नत्याकुले युद्धे दारुणे लोमहर्षणे॥<br><br>1883: पिता पुत्रं च समरे नाभिजानाति कश्चन। चक्रे भग्ने युगे छिन्ने एकधुर्ये हये हतः॥<br><br>1884: आक्षिप्तः स्यन्दनाद् वीरः ससारथिरजिह्मगैः। एवं च समरे सर्वे वीराश्च विरथीकृताः॥<br><br>1885: तेन तेन स्म दृश्यन्ते धावमानाः समन्ततः। गजो हतः शिरश्छिन्नं मर्म भिन्नं हयो हतः॥<br><br>1886: अहतः कोऽपि नैवासीद् भीष्मे निघ्नति शात्रवान्। श्वेतः कुरूणामकरोत् क्षयं तस्मिन् महाहवे॥<br><br>1887: राजपुत्रान् रथोदारानधीच्छतसंघशः। चिच्छेद रथिनां बाणैः शिरांसि भरतर्षभ॥<br><br>1888: साङ्गदा बाहवश्चैव धनूंषि च समन्ततः। रथेषां रथचक्राणि तूणीराणि युगानि च॥<br><br>1889: छत्राणि च महार्हाणि पताकाश्च विशाम्पते। हयौघाश्च रथौघाश्च नरौघाश्चैव भारत॥<br><br>1890: वारणाः शतशश्चैव हताः श्वेतेन भारत। वयं श्वेतभयाद् भीता विहाय रथसत्तमम्॥<br><br>1891: अपयातास्तथा पश्चाद् विभुं पश्याम धृष्णवः। शरपातमतिक्रम्य कुरवः कुरुनन्दन॥<br><br>1892: भीष्मं शान्तनवं युद्धे स्थिताः पश्याम सर्वशः। अदीनो दीनसमये भीष्मोऽस्माकं महाहवे॥<br><br>1893: एकस्तस्थौ नरव्याघ्रो गिरिर्मेसरिवाचलः। आददान इव प्राणान् सविता शिशिरात्यये॥<br><br>1894: गभस्तिभिरिवादित्यस्तस्थौ शरमरीचिमान्। स मुमोच महेष्वासः शरसंघाननेकशः॥<br><br>1895: निजन्नमित्रान् समरे वज्रपाणिरिवासुरान्। ते वध्यमाना भीष्मेण प्रजहुस्तं महाबलम्॥<br><br>1896: स्वयूथादिव ते यूथान्मुक्तं भूमिषु दारुणम्। तमेवमुपलक्ष्यैको हृष्टः पुष्टः परंतप॥<br><br>1897: दुर्योधनप्रिये युक्तः पाण्डवान् परिशोचयन्। जीवितं दुस्त्यजं त्यक्त्वा भयं च सुमहाहवे॥<br><br>1898: पातयामास सैन्यानि पाण्डवानां विशाम्पते। प्रहरन्तमनीकानि पिता देवव्रतस्तव॥<br><br>1899: दृष्ट्वा सेनापति भीष्मस्त्वरितः श्वेतमभ्ययात्। स भीष्मं शरजालेन महता समवाकिरत्॥<br><br>1900: श्वेतं चापि तथा भीष्मः शरौघैः समवाकिरत्। तौ वृषाविव नर्दन्तौ मत्ताविव महाद्विपौ॥<br><br>1901: व्याघ्राविव सुसंरब्धावन्योन्यमभिजघ्नतुः। अस्त्रैरस्त्राणि संवार्य ततस्तौ पुरुषर्षभौ॥<br><br>1902: भीष्मः श्वेतश्च युयुधे परस्परवधैषिणौ। एकाछा निर्दहेद् भीष्मः पाण्डवानामनीकिनीम्॥<br><br>1903: शरैः परमसंक्रुद्धो यदि श्वेतो न पालयेत्। पितामहं ततो दृष्ट्वा श्वेतेन विमुखीकृतम्॥<br><br>1904: प्रहर्ष पाण्डवा जग्मुः पुत्रस्ते विमनाऽभवत्। ततो दुर्योधन: क्रुद्धः पार्थिवैः परिवारितः॥<br><br>1905: ससैन्यः पाण्डवानीकमभ्यद्रवत संयुगे। दुर्मुखः कृतवर्मा च कृपः शल्यो विशाम्पतिः॥<br><br>1906: भीष्मं जुगुपुरासाद्य तव पुत्रेण नोदिताः। दृष्ट्वा तु पार्थिवैः सर्वैर्दुर्योधनपुरोगमैः॥<br><br>1907: पाण्डवानामनीकानि वध्यमानानि संयुगे। श्वेतो गाङ्गेयमुत्सृज्य तव पुत्रस्य वाहिनीम्॥<br><br>1908: नाशयामास वेगेन वायुर्वृक्षानिवौजसा। द्रावयित्वा चमू राजन् वैराटिः क्रोधमूर्च्छितः॥<br><br>1909: आपतत् सहसा भूयो यत्र भीष्मो व्यवस्थितः। तौ तत्रोपगतौ राजन् शरदीप्तौ महाबलौ। ॥<br><br>1910: अयुध्येतां महात्मानौ यथोभौ वृत्रवासवौ। अन्योन्यं तु महाराज परस्परवधैषिणौ॥<br><br>1911: निगृह्य कार्मुकं श्वेतो भीष्मं विव्याध सप्तभिः। पराक्रमं ततस्तस्य पराक्रम्य पराक्रमी॥<br><br>1912: तरसा वारयामास मत्तो मत्तमिव द्विपम्। श्वेतः शान्तनवं भूयः शरैः संनतपर्वभिः॥<br><br>1913: विव्याध पञ्चविंशत्या दद्भुतमिवाभवत्। तं प्रत्यविध्यद् दशभिर्भीष्मः शान्तनवस्तदा॥<br><br>1914: आजघान ततो भीष्मं श्वेतः क्षत्रियनन्दनः। सम्प्रहस्य ततः श्वेतः सृक्किणी परिसंलिहन्॥<br><br>1915: स विद्धस्तेन बलवान् नाकम्पत यथाऽचलः। वैराटिः समरे क्रुद्धो भृशमायम्य कार्मुकम्॥<br><br>1916: धनुश्चिच्छेद भीष्मस्य नवभिर्दशधा शरैः। संधाय विशिखं चैव शरं लोमप्रवाहिनम्॥<br><br>1917: उन्ममाथ ततस्तालं ध्वजशीर्षं महात्मनः। केतुं निपतितं दृष्ट्वा भीष्मस्य तनयास्तव॥<br><br>1918: हतं भीष्ममन्यन्त श्वेतस्य वशमागतम्। पाण्डवाश्चापि संहृष्टादध्मुः शङ्खान् मुदायुताः॥<br><br>1919: भीष्मस्य पतितं केतुं दृष्ट्वा तालं महात्मनः। ततो दुर्योधनः क्रोधात् स्वमनीकमनोदयत्। । यत्ता भीष्मं परीप्सध्वं रक्षमाणाः समन्ततः। मा नः प्रपश्यमानानां श्वेतान्मृत्युमवाप्स्यति॥<br><br>1920: भीष्मः शान्तनवः शूरस्तथा सत्यं ब्रवीमि वः। राज्ञस्तु वचनं श्रुत्वा त्वरमाणा महारथाः॥<br><br>1921: बलेन चतुरङ्गेण गाङ्गेयमन्वपालयन्। बाह्रीकः कृतवर्मा च शलः शल्यश्च भारत॥<br><br>1922: जलसंधो विकर्णश्च चित्रसेनो विविंशतिः। त्वरमाणास्त्वराकाले परिवार्य समन्ततः॥<br><br>1923: अवारयदमेयात्मा दर्शयन् पाणिलाघवम्। स निवार्य तान् सर्वान् केसरी कुञ्जरानिव॥<br><br>1924: महता शरवर्षेण भीष्मस्य धनुराच्छिनत्। ततोऽन्यद् धनुरादाय भीष्मः शान्तनवो युधि॥<br><br>1925: श्वेतं विव्याध राजेन्द्र कङ्कपत्रैः शितैः शरैः। ततः सेनापतिः क्रुद्धो भीष्मं बहुभिरायसैः॥<br><br>1926: विव्याध समरे राजन् सर्वलोकस्य पश्यतः। ततः प्रव्यथितो राजा भीष्मं दृष्ट्वा निवारितम्॥<br><br>1927: । प्रवीरं सर्वलोकस्य श्वेतेन युधि वै तदा। निष्ठानकश्च सुमहांस्तव सैन्यस्य चाभवत्॥<br><br>1928: तं वीरं वारितं दृष्ट्वा श्वेतेन शरविक्षतम्। हतं श्वेतेन मन्यन्ते श्वेतस्य वशमागतम्॥<br><br>1929: ततः क्रोधवशं प्राप्तः पिता देवव्रतस्तव। ध्वजमुन्मथितं दृष्ट्वा तां च सेनां निवारिताम्॥<br><br>1930: श्वेतं प्रति महाराज व्यसृजत् सायकान् बहून्। तानावार्य रणे श्वेतो भीष्पस्य रथिनां वरः॥<br><br>1931: धनुश्चिच्छेद भल्लेन पुनरेव पितुस्तव। उत्सृज्य कार्मुकं राजन् गाङ्गेयः क्रोधमूर्च्छितः॥<br><br>1932: अन्यत् कार्मुकमादाय विपुलं बलवत्तरम्। तत्र संधाय विपुलान् भल्लान् सप्त शिलाशितान्॥<br><br>1933: चतुर्भिश्च जघानाश्वाच्छ्वेतस्य पृतनापतेः। ध्वजं द्वाभ्यां तु चिच्छेद सप्तमेन च सारथेः॥<br><br>1934: शिरश्चिच्छेद भल्लेन संक्रुद्धो लघुविक्रमः। हताश्वसूतात् स रथादवप्लुत्य महाबलः॥<br><br>1935: अमर्षवशमापन्नो व्याकुलः समपद्यत। विरथं रथिनां श्रेष्ठं श्वेतं दृष्ट्वा पितामहः॥<br><br>1936: ताडयामास निशितैः शरसंधैः समन्ततः। स ताड्यमानः समरे भीष्मचापच्युतैः शरैः॥<br><br>1937: स्वरथे धनुरुत्सृज्य शक्तिं जग्राह काञ्चनीम्। ततः शक्तिं रणे श्वेतो जग्राहोचां महाभयाम्॥<br><br>1938: कालदण्डोपमां घोरां मृत्योर्जिह्वामिव श्वसन्। अब्रवीच्च तदा श्वेतो भीष्मं शान्तनवं रणे॥<br><br>1939: तिष्ठेदानीं सुसंरब्धः पश्य मां पुरुषो भव। एवमुक्त्वा महेष्वासो भीष्मं युधि पराक्रमी॥<br><br>1940: ततः शक्तिममेयात्मा चिक्षेप भुजगोपमाम्। पाण्डवार्थ पराक्रान्तस्तवानर्थं चिकीर्षुकः॥<br><br>1941: हाहाकारो महानासीत् पुत्राणां ते विशाम्पते। दृष्ट्वा शक्तिं महाघोरां मृत्योर्दण्डसमप्रभाम्॥<br><br>1942: श्वेतस्य करनिर्मुक्तां निर्मुक्तोरगसंनिभाम्। अपतत् सहसा राजन् महोल्केव नभस्तलात्॥<br><br>1943: ज्वलन्तीमन्तरिक्षे तां ज्वालाभिरिव संवृताम्। असम्भ्रान्तस्तदा राजन् पिता देवव्रतस्तव। ॥<br><br>1944: अष्टभिर्नवभिर्भीष्मः शक्तिं चिच्छेद पत्रिभिः। उत्कृष्टहेमविकृतां निकृतां निशितैः शरैः॥<br><br>1945: उच्चुक्रुशुस्ततः सर्वे तावका भरतर्षभ। शक्तिं विनिहतां दृष्ट्वा वैराटिः क्रोधमूर्च्छितः। । ८ 1८८॥<br><br>1946: कालोपहतचेतास्तु कर्तव्यं नाभ्यजानत। क्रोधसम्मूर्च्छितो राजन् वैराटिः प्रहसन्निव॥<br><br>1947: गदा जग्राह संहृष्टो भीष्मस्य निधनं प्रति। क्रोधेन रक्तनयनो दण्डपाणिरिवान्तकः॥<br><br>1948: भीष्मं समभिदुद्राव जलौघ इव पर्वतम्। तस्य वेगमसंवार्यं मत्वा भीष्मः प्रतापवान्॥<br><br>1949: प्रहारविप्रमोक्षार्थं सहसा धरणीं गतः। श्रेतः क्रोधसमाविष्टो भ्रामयित्वा तु तां गदाम्॥<br><br>1950: रथे भीष्मस्य चिक्षेप यथा देवो धनेश्वरः। तया भीष्मनिपातिन्या स रथो भस्मसात्कृतः॥<br><br>1951: सध्वजः सह सूतेन साश्वः सयुगबन्धुरः। विरथं रथिनां श्रेष्ठं भीष्मं दृष्ट्वा रथोत्तमाः॥<br><br>1952: वै॥<br><br>1953: अभ्यधावन्त सहिताः शल्यप्रभृतयो रथाः। ततोऽन्यं रथमास्थाय धनुर्विस्फार्य दुर्मनाः॥<br><br>1954: शनकैरभ्ययाच्छ्वेतं गाङ्गेयः प्रहसन्निव। एतस्मिन्नन्तरे भीष्मः शुश्राव विपुलां गिरम्॥<br><br>1955: आकाशादीरितां दिव्यामात्मनो हितसम्भवाम्। एष ह्यस्य जये कालो निर्दिष्टो विश्वयोनिना। एतच्छ्रुत्वा तु वचनं देवदूतेन भाषितम्॥<br><br>1956: सम्प्रहृष्टमना भूत्वा वधे तस्य मनो दधे। विरथं रथिनां श्रेष्ठं श्वेतं दृष्ट्वा पदातिनम्॥<br><br>1957: सहितास्त्वभ्यवर्तन्त परीप्सन्तो महारथाः। सात्यकिर्भीमसेनश्च धृष्टद्युम्नश्च पार्षतः॥<br><br>1958: कैकेयो धृष्टकेतुश्च अभिमन्युश्च वीर्यवान्। एतानापततः सर्वान् द्रोणशल्यकृपैः सह॥<br><br>1959: अवारयदमेयात्मा वारिवेगानिवाचलः। स निरुद्धेषु सर्वेषु पाण्डवेषु महात्मसु॥<br><br>1960: श्वेतः खङ्गमथाकृष्य भीष्मस्य धनुराच्छिनत्। तदपास्य धनुश्छिन्नं त्वरमाणः पितामहः॥<br><br>1961: देवदूतवचः श्रुत्वा वधे तस्य मनो दधे। ततः प्रचरमाणस्तु पिता देवव्रतस्तव॥<br><br>1962: अन्यत् कार्मुकमादाय त्वरमाणो महारथः। क्षणेन सज्यमकरोच्छक्रचापसमप्रभम्॥<br><br>1963: पिता ते भरतश्रेष्ठ श्वेतं दृष्ट्वा महारथैः। वृतं तं मनुजव्यार्भीमसेनपुरोगमैः॥<br><br>1964: अभ्यवर्तत गाङ्गेयः श्वेतं सेनापतिं द्रुतम्। आपतन्तं ततो भीष्मो भीमसेनं प्रतापवान्॥<br><br>1965: आजघ्ने विशिखैः षष्ट्या सेनान्यं स महारथः। अभिमन्युं च समरे पिता देवव्रतस्तव॥<br><br>1966: आजम्ने भरतश्रेष्ठस्त्रिभिः संनतपर्वभिः। सात्यकिं च शतेनाजौ भरतानां पितामहः॥<br><br>1967: धुष्टद्युम्नं च विंशत्या कैकेयं चापि पञ्चभिः। तांश्च सर्वान् महेष्वासान् पिता देवव्रतस्तव॥<br><br>1968: वारयित्वा शरैोरैः श्वेतमेवाभिदुद्रुवे। ततः शरं मृत्युसमं भारसाधनमुत्तमम्॥<br><br>1969: विकृष्य बलवान् भीष्मः समाधत्त दुरासदम्। ब्रह्मस्त्रेण सुसंयुक्तं त शरं लोमवाहिनम्॥<br><br>1970: ददृशुर्देवगन्धर्वाः पिशाचोरगराक्षसाः। स तस्य कवचं भित्त्वा हृदयं चामितौजसः॥<br><br>1971: जगाम धरणी बाणो महाशनिरिव ज्वलन्। अस्तं गच्छन् यथाऽऽदित्यः प्रभामादाय सत्वरः॥<br><br>1972: एवं जीवितमादाय श्वेतदेहाज्जगाम ह। तं भीष्मेण नरव्याघ्र तथा विनिहतं युधि॥<br><br>1973: प्रपतन्तमपश्याम गिरेः शृङ्गमिव च्युतम्। अशोचन् पाण्डवास्तत्र क्षत्रियाश्च महारथाः॥<br><br>1974: प्रहृष्टाश्च सुतास्तुभ्यं कुरवश्चापि सर्वशः। ततो दुःशासनो राजश्वेतं दृष्ट्वा निपातितम्॥<br><br>1975: वादित्रनिनदैोरैर्नृत्यति स्म समन्ततः। तस्मिन् हते महेष्वासे भीष्मेणाहवशोभिना॥<br><br>1976: प्रावेपन्त महेष्वासाः शिखण्डिप्रमुखा रथाः। ततो धनंजयो राजन् वार्ष्णेयश्चापि सर्वशः॥<br><br>1977: अवहारं शनैश्चक्रुनिहते वाहिनीपतौ। ततोऽवहारः सैन्यानां तव तेषां च भारत॥<br><br>1978: तावकानां परेषां च नर्दतां च मुहुर्मुहुः। पार्था विमनसो भूत्वा न्यवर्तन्त महारथाः। चिन्तयन्तो वधं घोरं द्वैरथेन परंतपाः॥<br><br>1979: धृतराष्ट्र उवाच श्वेते सेनापतौ तात संग्रामे निहते परैः। किमकुर्वन् महेष्वासाः पञ्चालाः पाण्डवैः सह॥<br><br>1980: सेनापतिं समाकर्ण्य श्वेतं युधि निपातितम्। तदर्थं यततां चापि परेषां प्रपलायिनाम्॥<br><br>1981: मनः प्रीणाति मे वाक्यं जयं संजय शृण्वतः। प्रत्युपायं चिन्तयो लज्जां प्राप्नोति मे न हि॥<br><br>1982: स हि वीरोऽनुरक्तश्च वृद्धः कुरुपतिस्तदा। कृतं वैरं सदा तेन पितुः पुत्रेण धीमता॥<br><br>1983: तस्योद्वेगभयाचापि संश्रितः पाण्डवान् पुरा। सर्वं वलं परित्यज्य दुर्ग संश्रित्य तिष्ठति॥<br><br>1984: पाण्डवानां प्रतापेन दुर्गं देशं निवेश्य च। सपत्नान् सततं बाधन्नार्यवृत्तिमनुष्ठितः॥<br><br>1985: आश्चर्यं वै सदा तेषां पुरा राज्ञां सुदुर्मतिः। ततो युधिष्ठिरे भक्तः कथं संजय सूदितः॥<br><br>1986: प्रक्षिप्तः सम्मतः क्षुद्रः पुत्रो मे पुरुषाधमः। न युद्धं रोचयेद् भीष्मो न चाचार्यः कथंचन॥<br><br>1987: न कृपो न च गान्धारी नाहं संजय रोचये। न वासुदेवो वार्ष्णेयो धर्मराजश्च पाण्डवः॥<br><br>1988: न भीमो नार्जुनश्चैव न यमौ पुरुषर्षभौ। वार्यमाणो मया नित्यं गान्धार्या विदुरेण च॥<br><br>1989: जामदग्न्येन रामेण व्यासेन च महात्मना। दुर्योधनो युध्यमानो नित्यमेव हि संजय॥<br><br>1990: कर्णस्य मतमास्थाय सौबलस्य च पापकृत्। दुःशासनस्य च तथा पाण्डवान् नान्वचिन्तयत्॥<br><br>1991: तस्याहं व्यसनं घोरं मन्ये प्राप्तं तु संजय। तस्य च विनाशेन भीष्मस्य विजयेन च॥<br><br>1992: संक्रुद्धः कृष्णसहितः पार्थः किमकरोद् युधि। अर्जुनाद्धि भयं भूयस्तन्मे तात न शाम्यति॥<br><br>1993: स हि शूरश्च कौन्तेयः क्षिप्रकारी धनंजयः। मन्ये शरैः शरीराणि शत्रूणां प्रमथिष्यति॥<br><br>1994: ऐन्द्रिमिन्द्रानुजसमं महेन्द्रसदृशं बले। अमोघक्रोधसंकल्पं दृष्ट्वा वः किमभून्मनः॥<br><br>1995: तथैव वेदविच्छूरो ज्वलनार्कसमद्युतिः। इन्द्रास्त्रविदमेयात्मा प्रपतन् समितिजयः॥<br><br>1996: वज्रसंस्पर्शरूपाणामस्त्राणां च प्रयोजकः। स खड्गाक्षेपहस्तस्तु घोषं चक्रे महारथः॥<br><br>1997: स संजय महाप्राज्ञो द्रुपदस्यात्मजो बली। धृष्टद्युम्न: किमकरोच्छ्वेते युधि निपातिते॥<br><br>1998: पुरा चैवापराधेन वधेन च चमूपतेः। मन्ये मनः प्रजज्वाल पाण्डवानां महात्मनाम्॥<br><br>1999: तेषां क्रोधं चिन्तयंस्तु अहःसु च निशासु च। न शान्तिमधिगच्छामि दुर्योधनकृतेन हि। कथं चाभून्महायुद्धं सवेमाचक्ष्व संजय॥<br><br>2000: संजय उवाच शृणु राजन् स्थिरो भूत्वा तवापनयनो महान्। न च दुर्योधने दोषमिममाधातुमर्हसि॥<br><br>2001: गतोदके सेतुबन्धो यादृक् तादृड्मतिस्तव। संदीप्ते भवने यद्वत् कूपस्य खननं तथा॥<br><br>2002: गतपूर्वाह्नभूयिष्ठे तस्मिन्नहनि दारुणे। तावकानां परेषां च पुनर्युद्धमवर्तत॥<br><br>2003: श्वेतं तु निहतं दृष्ट्वा विराटस्य चमूपतिम्। कृतवर्मणा च सहितं दृष्ट्वा शल्यमवस्थितम्॥<br><br>2004: शङ्खः क्रोधात् प्रजज्वाल हविषा हव्यवाडिव। स विस्फार्य महच्चापं शक्रचापोपमं बली। ॥<br><br>2005: अभ्यधावज्जिघांसन् वै शल्यं मद्राधिपं युधि। महता रथसंघेन समन्तात् परिरक्षितः॥<br><br>2006: सृजन् बाणमयं वर्ष प्रायाच्छल्यरथं प्रति। तमापतन्तं सम्प्रेक्ष्य मत्तवारणविक्रमम्॥<br><br>2007: तावकानां रथाः सप्त समन्तात् पर्यवारयन्। मद्रराजं परीप्सन्तो मृत्योर्दष्ट्रान्तरं गतम्॥<br><br>2008: बृहद्बलश्च कौसल्यो जयत्सेनश्च मागधः। तथा रुक्मरथो राजन् पुत्रः शल्यस्य मानितः॥<br><br>2009: विन्दानुविन्दावावन्त्यौ काम्बोजश्च सुदक्षिणः। बृहत्क्षत्रस्य दायादः सैन्धवश्च जयद्रथः॥<br><br>2010: नानाधातुविचित्राणि कार्मुकाणि महात्मनाम्। विस्फारितान्यदृश्यन्त तोयदेष्विव विद्युतः॥<br><br>2011: ते तु बाणमयं वर्षं शङ्खमूर्षि न्यपातयन्। निदाघान्तेऽनिलोद्धृता मेघा इव नगे जलम्॥<br><br>2012: ततः क्रुद्धो महेष्वासः सप्तभल्लैः सुतेजनैः। धनूंषि तेषामाच्छिद्य ननर्द पृतनापतिः॥<br><br>2013: ततो भीष्मो महाबाहुर्विनद्य जलदो यथा। तालमात्रं धनुर्गृह्य शङ्खमभ्यद्रवद् रणे॥<br><br>2014: तमुद्यन्तमुदीक्ष्याथ महेष्वासं महाबलम्। संत्रस्ता पाण्डवी सेना वातवेगहतेव नौः॥<br><br>2015: ततोऽर्जुनः संत्वरितः शङ्खस्यासीत् पुरःसरः। भीष्माद् रक्ष्योऽयमद्येति ततो युद्धमवर्तत॥<br><br>2016: (हाहाकारो महानासीद् योधानां युधि युध्यताम्। तेजस्तेजसि सम्पृक्तमित्येवं विस्मयं ययुः॥<br><br>2017: अथ शल्यो गदापाणिरवतीर्य महारथात्। शङ्खस्य चतुरो वाहानहनद् भरतर्षभ॥<br><br>2018: स हताश्वाद् स्थात् तूर्णं खड्गमादाय विद्रुतः। बीभत्सोश्च रथं प्राप्य पुनः शान्तिमविन्दत॥<br><br>2019: ततो भीष्मरथात् तूर्णमुत्पतन्ति पतत्रिणः। यैरन्तरिक्षं भूमिश्च सर्वतः समवस्तृता॥<br><br>2020: पञ्चालानथ मत्स्यांश्च केकयांश्च प्रभद्रकान्। भीष्मः प्रहरतां श्रेष्ठः पातयामास पत्रिभिः॥<br><br>2021: उत्सृज्य समरे राजन् पाण्डवं सव्यसाचिनम्। अभ्यद्रवत पाञ्चाल्यं दुपदं सेनया वृतम्॥<br><br>2022: प्रियं सम्बन्धिनं राजशरानवकिरन् बहून्। अग्निनेव प्रदग्धानि वनानि शिशिरात्यये॥<br><br>2023: शरदग्धान्यदृश्यन्त सैन्यानि द्रुपदस्य ह। अत्यतिष्ठद् रणे भीष्मो विधूम इव पावकः॥<br><br>2024: मध्यंदिने यथाऽऽदित्यं तपन्तमिव तेजसा। न शेकुः पाण्डवेयस्य योधा भीष्मं निरीक्षितुम्॥<br><br>2025: वीक्षांचक्रुः समन्तात् ते पाण्डवा भयपीडिताः। त्रातारं नाध्यगच्छन्त गावः शीतार्दिता इव॥<br><br>2026: सा तु यौधिष्ठिरी सेना गाड्नेयशरपीडिता। सिंहेनेव विनिर्भिन्ना शुक्ला गौरिव गोपते॥<br><br>2027: हते विप्रदुते सैन्ये निरुत्साहे विमर्दिते। हाहाकारो महानासीत् पाण्डुसैन्येषु भारत॥<br><br>2028: ततो भीष्मः शान्तनवो नित्यं मण्डलकार्मुकः। मुमोच बाणान् दीप्ताचानहीनाशीविषानिव॥<br><br>2029: शरैरेकायनीकुर्वन् दिशः सर्वा यतव्रतः। जघान पाण्डवरथानादिश्यादिश्य भारत। ॥<br><br>2030: ततः सैन्येषु भग्नेषु मथितेषु च सर्वशः। प्राप्ते चास्तं दिनकरे न प्राज्ञायत किंचन॥<br><br>2031: भीष्मं च समुदीर्यन्तं दृष्ट्वा पार्थ महाहवे। अवहारमकुर्वन्त सैन्यानां भरतर्षभ॥<br><br>2032: संजय उवाच कृतेऽवहारे सैन्यानां प्रथमे भरतर्षभ। भीष्मे च युद्धसंरब्धे हृष्टे दुर्योधने तथा॥<br><br>2033: धर्मराजस्ततस्तूर्णमभिगम्य जनार्दनम्। भ्रातृभिः सहितः सर्वैः सर्वैश्चैव जनेश्वरैः॥<br><br>2034: शुचा परमया युक्तश्चिन्तयानः पराजयम्। वार्ष्णेयमब्रवीद् राजन् दृष्ट्वा भीष्मस्य विक्रमम्॥<br><br>2035: कृष्ण पश्य महेष्वासं भीष्मं भीमपराक्रमम्। शरैर्दहन्तं सैन्यं मे चीष्मे कक्षमिवानलम्॥<br><br>2036: कथमेनं महात्मानं शक्ष्यामः प्रतिवीक्षितुम्। लेलिह्यमानं सैन्यं मे हविष्मन्तमिवानलम्॥<br><br>2037: एतं हि पुरुषव्याघ्र धनुष्मन्तं महाबलम्। दृष्ट्वा विप्रद्रुतं सैन्यं समरे मार्गणाहतम्॥<br><br>2038: शक्यो जेतुं यमः क्रुद्धो वज्रपाणिश्च संयुगे। वरुणः पाशभृद् वापि कुबेरो वा गदाधरः॥<br><br>2039: न तु भीष्मो महातेजाः शक्यो जेतुं महाबलः। सोऽहमेवंगते मग्नो भीष्मागाधजलेऽप्लवे॥<br><br>2040: आत्मनो बुद्धिदौर्बल्याद् भीष्ममासाद्य केशव। वनं यास्यामि वार्ष्णेय श्रेयो मे तत्र जीवितुम्॥<br><br>2041: न त्वेतान् पृथिवीपालान् दातुं भीष्माय मृत्यवे। क्षपयिष्यति सेनां मे कृष्ण भीष्मो महास्त्रवित्॥<br><br>2042: यथानलं प्रज्वलितं पतङ्गाः समभिद्रुताः। विनाशायोपगच्छन्ति तथा मे सैनिको जनः॥<br><br>2043: क्षयं नीतोऽस्मि वार्ष्णेय राज्यहेतोः पराक्रमी। भ्रातरश्चैव मे वीराः कर्शिताः शरपीडिताः॥<br><br>2044: मत्कृते भ्रातृहार्देन राज्याद् भ्रष्टास्तथा सुखात्। जीवितं बहु मन्येऽहं जीवितं ह्यद्य दुर्लभम्॥<br><br>2045: जीवितस्य च शेषेण तपस्तप्स्यामि दुश्चरम्। न घातयिष्यामि रणे मित्राणीमानि केशव॥<br><br>2046: रथान् मे बहुसाहस्रान् दिव्यैरस्त्रैर्महाबलः। घातयत्यनिशं भीष्मः प्रवराणां प्रहारिणाम्॥<br><br>2047: किं नु कृत्वा हितं मे स्याद् ब्रूहि माधव माचिरम्। मध्यस्थमिव पश्यामि समरे सव्यसाचिनम्॥<br><br>2048: एको भीमः परं शक्त्या युध्यत्येव महाभुजः। केवलं बाहुवीर्येण क्षत्रधर्ममनुस्मरन्॥<br><br>2049: गदया वीरघातिन्या यथोत्साहं महामनाः। करोत्यसुकरं कर्म रथाश्वनरदन्तिषु॥<br><br>2050: नालमेष क्षयं कर्तुं परसैन्यस्य मारिष। आर्जवेनैव युद्धेन वीर वर्षशतैरपि॥<br><br>2051: एकोऽस्त्रवित सखा तेऽयं सोऽप्यस्मान् समुपेक्षते। निर्दह्यमानान् भीष्मेण द्रोणेन च महात्मना॥<br><br>2052: दिव्यान्यस्त्राणि भीष्मस्य द्रोणस्य च महात्मनः। धक्ष्यन्ति क्षत्रियान् सर्वान् प्रयुक्तानि पुनः पुनः॥<br><br>2053: कृष्ण भीष्मः सुसंरब्धः सहितः सर्वपार्थिवैः। क्षपयिष्यति नो नूनं यादृशोऽस्य पराक्रमः॥<br><br>2054: स त्वं पश्य महाभाग योगेश्वर महारथम्। भीष्मः यः शमयेत् शंख्ये दावाग्नि जल्दो यथा। ॥<br><br>2055: तव प्रसादाद् गोविन्द पाण्डवा निहतद्विषः। स्वराज्यमनुसम्प्राप्ता मोदिष्यन्ते सबान्धवा॥<br><br>2056: पार्षतः। एवमुक्त्वा ततः पार्थो ध्यायन्नास्ते महामनाः। चिरमन्तर्मना भूत्वा शोकोपहतचेतनः। शोकार्तं तमथो ज्ञात्वा दुःखोपहतचेतसम्॥<br><br>2057: अब्रवीत् तत्र गोविन्दो हर्षयन् सर्वपाण्डवान्। मा शुचो भरतश्रेष्ठ न त्वं शोचितुमर्हसि॥<br><br>2058: यस्य ते भ्रातरः शूराः सर्वलोकेषु धन्विनः। अहं च प्रियकृद् राजन् सात्यकिश्च महायशाः॥<br><br>2059: तथैव सबलाश्चेमे राजानो राजसत्तम॥<br><br>2060: त्वत्प्रसादं प्रतीक्षन्ते त्वद्भक्ताश्च विशाम्पते। एष ते पार्षतो नित्यं हितकाम: प्रिये रतः॥<br><br>2061: सैनापत्यमनुप्राप्तो धृष्टद्युम्नो महाबलः। शिखण्डी च महाबाहो भीष्मस्य निधनं किल॥<br><br>2062: एतच्छ्रुत्वा ततो राजा धृष्टद्युम्नं महारथम्। अब्रवीत् समितौ तस्यां वासुदेवस्य शृण्वतः॥<br><br>2063: धृष्टद्युम्न निबोधेदं यत् त्वां वक्ष्यामि मारिष। नातिक्रम्यं भवेत् तच्च वनचं मम भीषितम्॥<br><br>2064: भवान् सेनापतिर्मह्यं वासुदेवेन सम्मितः। कार्तिकेयो यथा नित्यं देवानामभवत् पुरा॥<br><br>2065: तथा त्वमपि पाण्डूना सेनानी: पुरुषर्षभ। स त्वं पुरुषशार्दूल विक्रम्य जहि कौरवान्॥<br><br>2066: अहं च तेऽनुयास्यामि भीमः कृष्णश्च मारिष। माद्रीपुत्रौ च सहितौ द्रौपदेयाश्च दंशिताः॥<br><br>2067: ये चान्ये पृथिवीपालाः प्रधानाः पुरुषर्षभ। तत उद्धर्षयन् सर्वान् दृष्टद्युम्नोऽभ्यभाषत॥<br><br>2068: अहं द्रोणान्तकः पार्थ विहितः शम्भुना पुरा। रणे भीष्मं कृपं द्रोणं तथा शल्यं जयद्रथम्॥<br><br>2069: सर्वानद्य रणे दृप्तान् प्रतियोत्स्यामि पार्थिव। अथोत्क्रुष्टं महेष्वासैः पाण्डवैर्युद्धदुर्मदैः॥<br><br>2070: समुद्यते पार्थिवेन्द्रे पार्षते शत्रुसूदने। तमब्रवीत् ततः पार्थः पार्षतं पृतनापितम्॥<br><br>2071: व्यूहः क्रौञ्चारुणो नाम सर्वशत्रुनिबर्हणः। यं बृहस्पतिरिन्द्राय तदा देवासुरेऽब्रवीत्॥<br><br>2072: तं यथावत् प्रतिव्यूह परानीकविनाशनम्। अदृष्टपूर्व राजानः पश्यन्तु कुरुभिः सह॥<br><br>2073: यथोक्तः स नृदेवेन विष्णुर्वज्रभृता यथा। प्रभाते सर्वसैन्यानामग्रे चक्रे धनंजयम्॥<br><br>2074: आदित्यपथगः केतुस्तस्याद्भुतमनोरमः। शासनात् पुरुहूतस्य निर्मितो विश्वकर्मणा॥<br><br>2075: इन्द्रायुधसवर्णाभिः पताकाभिरलकृतः। आकाशग इवाकाशे गन्धर्वनगरोपमः॥<br><br>2076: नृत्यमान इवाभाति रथचर्यासु मारिष। तेन रत्नवता पार्थः स च गाण्डीवधन्वना॥<br><br>2077: बभूव परमोपेतः सुमेरुरिव भानुना। शिरोऽभूद् द्रुपदो राजन् महत्या सेनया वृतः॥<br><br>2078: कुन्तिभोजश्च चैद्यश्च चक्षुर्ध्या तौ जनेश्वरौ। दाशार्णकाः प्रभद्राश्च दाशेरकगणैः सह॥<br><br>2079: अनूपका: किराताश्च ग्रीवायां भरतर्षभ। पटच्चरैश्च पौण्ड्रैश्च राजन् पौरवकैस्तथा॥<br><br>2080: निषादैः सहितश्चापि पृष्ठमासीद् युधिष्ठिरः। पक्षौ तु भीमसेनश्च धृष्टद्युम्नश्च पार्षतः॥<br><br>2081: द्रौपदेयाभिमन्युश्च सात्यकिश्च महारथः। पिशाचा दारदाश्चैव पुण्ड्राः कुण्डीविषैः सह। ॥<br><br>2082: मारुता धेनुकाश्चैव तङ्गणाः परतङ्गणाः। बालिकास्तित्तिराश्चैव चोलाः पण्ड्याश्च भारत॥<br><br>2083: एते जनपदा राजन् दक्षिणं पक्षमाश्रिताः। अग्निवेश्यास्तु हुण्डाश्च मालवा दानभारयः॥<br><br>2084: शबरा उद्भसाश्चैव वत्साश्च सह नाकुलैः। नकुलः सहदेवश्च वामं पदं समाश्रिताः॥<br><br>2085: रथानामयुतं पक्षौ शिरस्तु नियुतं तथा। पृष्ठमर्बुदमेवासीत् सहस्राणि च विंशतिः॥<br><br>2086: ग्रीवायां नियुतं चापि सहस्राणि च सप्ततिः। पक्षकोटिप्रपक्षेषु पक्षान्तेषु च वारणा:॥<br><br>2087: जग्मुः परिवृता राजंश्चलन्त इव पर्वताः। जघनं पालयामास विराटः सह केकयैः॥<br><br>2088: काशिराजश्च शैब्यश्च स्थानामयुतैस्त्रिभिः। युद्धाय दंशिताः। एवमेनं महाव्यूहं व्यूह्य भारत पाण्डवाः॥<br><br>2089: तेषामादित्यवर्णानि विमलानि महान्ति च। श्वेतच्छत्राण्यशोभन्त वारणेषु रथेषु च॥<br><br>2090: संजय उवाच क्रौञ्चं दृष्ट्वा ततो व्यूहमभेद्यं तनयस्तव। रक्ष्यमाणं महाघोरं पार्थेनामिततेजसा। । शा आचार्यमुपसंगम्य कृपं शल्यं च पार्थिव। सौमदत्तिं विकर्णं च सोऽश्वत्थामानमेव च॥<br><br>2091: दुःशासनादीन् भ्रातृ॑श्च सर्वानेव च भारत। अन्यांश्च सुबहूशूरान् युद्धाय समुपागतान्॥<br><br>2092: प्राहेदं वचनं काले हर्षयंस्तनयस्तव। नानाशस्त्रप्रहरणाः सर्वै युद्धविशारदाः॥<br><br>2093: एकैकशः समर्था हि यूयं सर्वे महारथाः। पाण्डुपुत्रान् रणे हन्तुं ससैन्यान् किमु संहताः॥<br><br>2094: अपर्याप्तं तदस्माकं बलं भीष्माभिरक्षितम्। पर्याप्तमिदमेतेषां बलं भीमाभिरक्षितम्॥<br><br>2095: संस्थानाः शूरसेनाश्च वेत्रिकाः कुकुरास्तथा। आरोचकास्त्रिगर्ताश्च मद्रका यवनास्तथा॥<br><br>2096: शत्रुजयेन सहितास्तथा दुःशासनेन च। विकर्णेन च वीरेण तथा नन्दोपनन्दकैः॥<br><br>2097: चित्रसेनेन सहिताः सहिताः पारिभद्रकैः। भीष्ममेवाभिरक्षन्तु सहसैन्यपुरस्कृताः॥<br><br>2098: ततो भीष्मश्च द्रोणश्च तव पुत्राश्च मारिष अव्यूहन्त महाव्यूहं पाण्डूनां प्रतिबाधकम्॥<br><br>2099: भीष्मः सैन्येन महता समन्तात् परिवारितः। ययौ प्रकर्षन् महतीं वाहिनीं सुरराडिव॥<br><br>2100: तमन्वयान्महेष्वासो भारद्वाजः प्रतापवान्। कुन्तलैश्च दशार्ङ्गश्च मागधैश्च विशाम्पते॥<br><br>2101: विदर्भमैकलैश्चैव कर्णप्रावरणैरपि। सहिताः सर्वसैन्येन भीष्ममाहवशोभिनम्॥<br><br>2102: गान्धाराः सिन्धुसौवीराः शिवयोऽथवसातयः। शकुनिश्च स्वसैन्येन भारद्वाजमपालयत्॥<br><br>2103: ततो दुर्योधनो राजा सहितः सर्वसोदरैः। अश्वातकैविकर्णैश्च तथा चाम्बष्ठकोसलैः॥<br><br>2104: दरदैश्च शकैश्चैव तथा क्षुद्रकमालवैः। अभ्यरक्षत संहष्टः सौबलेयस्य वाहिनीम्॥<br><br>2105: भूरिश्रवाः शलः शल्यो भगदत्तश्च मारिषः। विन्दानुविन्दावावन्त्यौ वामं पार्श्वमपालयन्॥<br><br>2106: सौमदत्तिः सुशर्मा च काम्बोजश्च सुदक्षिणः। श्रुतायुश्चाच्युतायुश्च दक्षिणं पक्षमास्थिताः॥<br><br>2107: अश्वत्थामा कृपश्चैव कृतवर्मा च सात्वतः। महत्या सेनया साधु सेनापृष्ठे व्यवस्थिताः॥<br><br>2108: पृष्ठगोपास्तु तस्यासन् नानादेश्या जनेश्वराः। केतुमान् वसुदानश्च पुत्रः काश्यस्य चाभिभूः॥<br><br>2109: ततस्ते तावकाः सर्वे हृष्टा युद्धाय भारत। दध्मुः शङ्खान् मुदा युक्ताः सिंहनादांस्तथोन्नदन्॥<br><br>2110: तेषां श्रुत्वा तु हृष्टानां वृद्धः कुरुपितामहः। सिंहनादं विनद्योच्चैः शङ्ख दध्मौ प्रतापवान्॥<br><br>2111: ततः शङ्खाश्च भेर्यश्च पेश्यश्च विविधाः परे। आनकाश्चाभ्यहन्यन्त स शब्दस्तुमुलोऽभवत्॥<br><br>2112: ततः श्वेतैर्हयैर्युक्ते महति स्यन्दने स्थितौ। प्रदध्मतुः शङ्खवरौ हेमरत्नपरिष्कृतौ॥<br><br>2113: पाञ्चजन्यं हृषीकेशो देवदत्तं धनंजयः। पौण्ड्रं दध्मौ महाशङ्ख भीमकर्मा वृकोदरः॥<br><br>2114: अनन्तविजयं राजा कुन्तीपुत्रो युधिष्ठिरः। नकुलः सहदेवश्च सुघोषमणिपुष्पकौ॥<br><br>2115: काशिराजश्च शैब्यश्च शिखण्डी च महारथः। धृष्टद्युम्नो विराटश्च सात्यकिश्च महारथः॥<br><br>2116: पाञ्चाल्याश्च महेष्वासा द्रौपद्याः पञ्च चात्मजाः। सर्वे दध्मुर्महाशङ्खान् सिंहनादांश्च नेदिरे॥<br><br>2117: स घोषः सुमहांस्तत्र वीरैस्तैः समुदीरितः। नभश्च पृथिवीं चैव तुमुलो व्यनुनादयत्॥<br><br>2118: एवमेते महाराज प्रहृष्टाः कुरुपाण्डवाः। पुनयुद्धाय संजग्मुस्तापयानाः परस्परम्॥<br><br>2119: धृतराष्ट्र उवाच एवं व्यूढेष्वनीकेषु मामकेष्वितरेषु च। कथं प्रहरतां श्रेष्ठाः सम्प्रहारं प्रचक्रिरे॥<br><br>2120: श। संजय उवाच समं व्यूढेष्वनीकेषु संनद्धरुचिरध्वजम्। अपारमिव संदृश्य सागरप्रतिमं बलम्॥<br><br>2121: तेषां मध्ये स्थितो राजन् पुत्रो दुर्योधनस्तव। अब्रवीत् तावकान् सर्वान् युद्ध्यध्वमिति दंशिताः॥<br><br>2122: ते मनः क्रूरमाधाय समभित्यक्तजीविताः। पाण्डवानभ्यवर्तन्त सर्व एवोच्छ्रितध्वजाः॥<br><br>2123: ततो युद्धं समभवत् तुमुलं लोमहर्षणम्। तावकानां परेषां च व्यतिषक्तरथद्विपम्॥<br><br>2124: मुक्तास्तु रथिभिर्बाणा रुक्मपुङ्खाः सुतेजसः। संनिपेतुरकुण्ठाचा नागेषु च हयेषु च॥<br><br>2125: तथा प्रवृत्ते संग्रामे धनुरुद्यम्य दंशितः। अभिपत्य महाबाहुर्भीष्मो भीमपराक्रमः॥<br><br>2126: सौभद्रे भीमसेने च सात्यकौ च महारथे। कैकेये च विराटे च धृष्टद्युम्ने च पार्षते॥<br><br>2127: एतेषु नरवीरेषु चेदिमत्स्येषु चाभिभूः। ववर्ष शरवर्षाणि वृद्धः कुरुपितामहः॥<br><br>2128: अभिद्यत ततो व्यूहस्तस्मिन् वीरसमागमे। सर्वेषामेव सैन्यानामासीद् व्यतिकरो महान्॥<br><br>2129: सादिनो ध्वजिनश्चैव हताः प्रवरवाजिनः। विप्रद्रुतस्थानीकाः समपद्यन्त पाण्डवाः॥<br><br>2130: अर्जुनस्तु नरव्याघ्रो दृष्ट्वा भीष्मं महारथम्। वाळूमयब्रवीत् क्रुद्धो याहि यत्र पितामहः॥<br><br>2131: एष भीष्मः सुसंक्रुद्धो वार्ष्णेय मम वाहिनीम्। नाशयिष्यति सुव्यक्तं दुर्योधनहिते रतः॥<br><br>2132: एष द्रोणः कृपः शल्यो विकर्णश्च जनार्दन। धार्तराष्ट्राश्च सहिता दुर्योधनपुरोगमाः॥<br><br>2133: पञ्चालान् निहनिष्यन्ति रक्षिता दृढधन्वना। सोऽहं भीष्मं वधिष्यामि सैन्यहेतोर्जनार्दन॥<br><br>2134: तमब्रवीद् वासुदेवो यत्तो भव धनंजय। एष त्वां प्रापयिष्यामि पितामहरथं प्रति॥<br><br>2135: एवमुक्त्वा ततः शौरी रथं तं लोकविश्रुतम्। प्रापयामास भीष्मस्य रथं प्रति जनेश्वर॥<br><br>2136: चलद्बहुपताकेन बलाकावर्णवाजिना। समुच्छ्रितमहाभीमनदद्वानरकेतुना॥<br><br>2137: महता मेघनादेन रथेनामिततेजसा। विनिघ्नं कौरवानीकं शूरसेनांश्च पाण्डवः॥<br><br>2138: प्रायाच्छरणदः शीघ्रं सुहृदां हर्षवर्धनः। तमापतन्तं वेगेन प्रभिन्नमिव वारणम्॥<br><br>2139: त्रासयन्तं रणे शूरान् मर्दयन्तं च सायकैः। सैन्धवप्रमुखैर्गुप्तः प्राच्यसौवीरकेकयैः॥<br><br>2140: सहसा प्रत्युदीयाय भीष्मः शान्तनवोऽर्जुनम्। को हि गाण्डीवधन्वानमन्य: कुरुपितामहात्॥<br><br>2141: द्रोणवैकर्तनाभ्यां वा रथी संयातुमर्हति। ततो भीष्मो महाराज सर्वलोकमहारथः॥<br><br>2142: अर्जुनं सप्तसप्तत्या नाराचानां समाचिनोत्। द्रोणश्च पञ्चविंशत्या कृपः पञ्चाशता शरैः॥<br><br>2143: दुर्योधनश्चतुःषष्ट्या शल्यश्च नवभिः शरैः। सैन्धवो नवभिश्चैव शकुनिश्चापि पञ्चभिः॥<br><br>2144: विकर्णो दशभिर्भल्लैः राजन् विव्याध पाण्डवम्। तं तैर्विद्धो महेष्वासः समन्तानिशितैः शरैः॥<br><br>2145: न विव्यथे महाबाहुर्भिद्यमान इवाचलः। स भीष्मं पञ्चविंशत्या कृपं च नवभिः शरैः॥<br><br>2146: द्रोणंषष्ट्या नरव्याघ्रो विकर्णं च त्रिभिः शरैः। शल्यं चैव त्रिभिर्बाणै राजानं चैव पञ्चभिः॥<br><br>2147: प्रत्यविध्यदमेयात्मा किरीटी भरतर्षभ। तं सात्यकिविराटश्च धृष्टद्युम्नश्च पार्षतः॥<br><br>2148: द्रौपदेयाऽभिमन्युश्च परिवQर्धनंजयम्। ततो द्रोणं महेष्वासं गाङ्गेयस्य प्रिये रतम्॥<br><br>2149: अभ्यवर्ततं पाञ्चाल्यः संयुक्तः सह सोमकैः। भीष्मस्तु रथिनां श्रेष्ठो राजन् विव्याध पाण्डवम्॥<br><br>2150: अशीत्या निशितैर्बाणैस्ततोऽक्रोशन्त तावकाः। तेषां तु निनदं श्रुत्वा सहितानां प्रहृष्टवत्॥<br><br>2151: प्रविवेश ततो मध्यं नरसिंहः प्रतापवान्। तेषां महारथानां स मध्यं प्राप्य धनंजयः॥<br><br>2152: चिक्रीड धनुषा राजैल्लक्षं कृत्वा महारथान्। ततो दुर्योधनो राजा भीष्ममाह जनेश्वरः॥<br><br>2153: पीड्यमानं स्वकं सैन्यं दृष्ट्वा पार्थेन संयुगे। एष पाण्डुसुतस्तात कृष्णेन सहितो बली॥<br><br>2154: यततां सर्वसैन्यानां मूलं नः परिकृन्तति। त्वयि जीवति गाङ्गेय द्रोणे च रथिनां वरे॥<br><br>2155: त्वत्कृते चैव कर्णोऽपि न्यस्तशस्त्रो विशाम्पते। न युध्यति रणे पार्थं हितकाम: सदा मम॥<br><br>2156: स तथा कुरु गाङ्गेय यथा हन्येत फाल्गुनः। एवमुक्तस्ततो राजन् पिता देवव्रतस्तव। ॥<br><br>2157: धिक् क्षात्रं धर्ममित्युक्त्वा प्रायात् पार्थरथं प्रति। उभौ श्वेतहयौ राजन् संसक्तौ प्रेक्ष्य पार्थिवाः॥<br><br>2158: सिंहनादान् भृशं चक्रुः शङ्खान् दध्मुश्च मारिष। द्रौणिर्दुर्योधनश्चैव विकर्णश्च तवात्मजः॥<br><br>2159: परिवार्य रणे भीष्मं स्थिता युद्धाय मारिष। तथैव पाण्डवाः सर्वे परिवार्य धनंजयम्॥<br><br>2160: स्थिता युद्धाय महते ततो युद्धमवर्तत। गाङ्गेयस्तु रणे पार्थमानछेत्रवभिः शरैः॥<br><br>2161: तमर्जुनः प्रत्यविध्यद् दशभिर्मर्मभेदिभिः। ततः शरसहस्रेण सुप्रयुक्तेन पाण्डवः॥<br><br>2162: अर्जुनः समरश्लाघी भीष्मस्यावारयद् दिशः। शरजालं ततस्तत् तु शरजालेन मारिष॥<br><br>2163: वारयामास पार्थस्य भीष्मः शान्तनवस्तदा। उभौ परमसंहृष्टावुभौ युद्धाभिनन्दिनौ॥<br><br>2164: निर्विशेषमयुध्येतां कृतप्रतिकृतैषिणौ। भीष्मचापविमुक्तानि शरजालानि संघसः॥<br><br>2165: शीर्यमाणान्यदृश्यन्त भिन्नान्यर्जुनसायकैः। तथैवार्जुनमुक्तानि शरजालानि सर्वशः॥<br><br>2166: गाङ्गेयशरनुन्नानि प्रापतन्त महीतले। अर्जुनः पञ्चविंशत्या भीष्ममाछैच्छितैः शरैः॥<br><br>2167: भीष्मोऽपि समरे पार्थं विव्याध निशितैः शरैः। अन्योन्यस्य हयान् विद्ध्वा ध्वजौ च सुमहाबलौ॥<br><br>2168: रथेषां रथचक्रे च चिक्रीडतुररिंदमौ। ततः क्रुद्धो महाराज भीष्मः प्रहरतां वरः॥<br><br>2169: वासुदेवं त्रिभिर्बाणैराजघान स्तनान्तरे। भीष्मचापच्युतैस्तैस्तु निर्विद्धो मधुसूदनः॥<br><br>2170: विरराज रणे राजन् सुपष्प इव किंशुकः। ततोऽर्जुनो भृशं क्रुद्धो निर्विद्धं प्रेक्ष्य माधवम्॥<br><br>2171: सारथिं कुरुवृद्धस्य निर्बिभेद शितैः शरैः। यतमानौ त तौ वीरावन्योन्यस्य वधं प्रति॥<br><br>2172: न शक्नुतां तदाऽन्योन्यमभिसंधातुमाहवे। तौ मण्डलानि चित्राणि गतप्रत्यागतानि च॥<br><br>2173: अदर्शयेतां बहुधा सूतसामर्थ्यलाघवात्। अन्तरं च प्रहारेषु तर्कयन्तौ परस्परम्॥<br><br>2174: राजन्नन्तरमार्गस्थौ स्थितावास्तां मुहुर्मुहुः। उभौ सिंहरवोन्मित्रं शङ्खशब्दं च चक्रतुः॥<br><br>2175: तथैव चापनिर्घोषं चक्रतुस्तौ महारथौ। तयोः शङ्खनिनादेन रथनेमिस्वनेन च॥<br><br>2176: दारिता सहसा भूमिश्चकम्पे च ननाद च। नोभयोरन्तरं कश्चिद् ददृशे भरतर्षभ। ५८। । बलिनौ युद्धदुर्धर्षावन्योन्यसदृशावुभौ। चिह्नमात्रेण भीष्मं तु प्रजजुस्तत्र कौरवाः॥<br><br>2177: तथा पाण्डुसुताः पार्थं चिह्नमात्रेण जज्ञिरे। तयोवरयोदृष्ट्वा तादृशं तं पराक्रमम्॥<br><br>2178: विस्मयं सर्वभूतानि जग्मुर्भारत संयुगे। न तयोविवरं कश्चिद् रणे पश्यति भारत॥<br><br>2179: धर्मेस्थितस्य हि यथा न कश्चिद् वृजिनं क्वचित्। उभौ च शरजालेन तावदृश्यौ बभूवतुः॥<br><br>2180: प्रकाशौ च पुनस्तूर्णं बभूवतुरुभौ रणे। तत्र देवाः सगन्धर्वाश्चारणाश्चर्षिभिः सह॥<br><br>2181: अन्योन्यं प्रत्यभाषन्त तयोर्दृष्ट्वा पराक्रमम्। न शक्यौ युधि संरब्धौ जेतुमेतौ कथञ्चन॥<br><br>2182: सदेवासुरगन्धर्वैर्लोकैरपि महारथौ। आश्चर्यभूतं लोकेषु युद्धमेतन्महाद्भुतम्॥<br><br>2183: नेतादृशानि युद्धानि भविष्यन्ति कथश्चन। न हि शक्यो रणे जेतुं भीष्मः पार्थेन धीमता॥<br><br>2184: सधनुः सरथः साश्वः प्रवपन् सायकान् रणे। तथैव पाण्डवं युद्धे देवैरपि दुरासदम्॥<br><br>2185: न विजेतुं रणे भीष्म उत्सहेत धनुर्धरम्। आलोकादपि युद्धं हि सममेतद् भविष्यति॥<br><br>2186: इति स्म वाचोऽश्रूयन्त प्रोच्चरन्त्यस्ततस्ततः। गाङ्गेयार्जुनयोः संख्ये स्तवयुक्ता विशाम्पते॥<br><br>2187: त्वदीयास्तु तदा योधाः पाण्डवेयाश्च भारत। अन्योन्यं समरे जनुस्तयोस्तत्र पराक्रमे॥<br><br>2188: शितधारैस्तथा खड्नेविमलैश्च परश्वधैः। शरैरन्यैश्च बहुभिः शस्त्रैर्नानाविधैरपि॥<br><br>2189: उभयोः सेनयोः शूरा न्यकृन्तन्त परस्परम्। वर्तमाने तथा घोरे तस्मिन् युद्धे सुदारुणे। द्रोणपाञ्चाल्ययो राजन् महानासीत् समागमः॥<br><br>2190: धृतराष्ट्र उवाच कथं द्रोणो महेष्वासः पाञ्चाल्यश्चापि पार्षतः। उभौ समीतयुर्यत्तौ तन्ममाचक्ष्व संजय॥<br><br>2191: दिष्टमेव परं मन्ये पौरुषादिति मे मतिः। यत्र शान्तनवो भीष्मो नातरद् युधि पाण्डवम्॥<br><br>2192: भीष्मो हि समरे क्रुद्धो हन्याल्लोकांश्चराचरान्। स कथं पाण्डवं युद्धे नातरत् संजयौजसा॥<br><br>2193: संजय उवाच शृणु राजन् स्थिरो भूत्वा युद्धमेतत् सुदारुणम्। न शक्याः पाण्डवा जेतुं देवैरपि सवासवैः॥<br><br>2194: द्रोणस्तु निशितैर्बाणैधृष्टद्युम्नमविध्यत। सारथिं चास्य भल्लेन रथनीडादपातयत्॥<br><br>2195: तथाऽस्य चतुरो वाहांश्चतुर्भिः सायकोत्तमैः। पीडयामास संक्रुद्धो धृष्टद्युम्नस्य मारिष॥<br><br>2196: धृष्टद्युम्नस्ततो द्रोणं नवत्या निशितैः शरैः। विव्याध प्रहसन् वीरस्तिष्ठ तिष्ठेति चाब्रवीत्॥<br><br>2197: ततः पुनरमेयात्मा भारद्वाजः प्रतापवान्। शरैः प्रच्छादयामास धृष्टद्युम्नममर्षणम्॥<br><br>2198: आददे च शरं घोरं पार्षतान्तचिकीर्षया। शक्राशनिसमस्पर्श कालदण्डमिवापरम्॥<br><br>2199: हाहाकारो महानासीत् सर्वसैन्येषु भारत। तमिषु संधितं दृष्ट्वा भारद्वाजेन संयुगे॥<br><br>2200: तत्राद्भुतमपश्याम धृष्टद्युम्नस्य पौरुषम्। यदेकः समरे वीरस्तस्थौ गिरिरिवाचलः॥<br><br>2201: तं च दीप्तं शरं घोरमायान्तं मृत्युमात्मनः। चिच्छेदं शरवृष्टिं च भारद्वाजे मुमोच ह॥<br><br>2202: तत उच्चुक्रुशुः सर्वे पञ्चालाः पाण्डवैः सह। धृष्टद्युम्नेन तत् कर्म कृतं दृष्ट्वा सुदुष्करम्॥<br><br>2203: ततः शक्तिं महावेगां स्वर्णवैदूर्यभूषिताम्। द्रोणस्य निधनाकाक्षी चिक्षेप स पराक्रमी॥<br><br>2204: तामापतन्ती सहसा शक्तिं कनकभूषिताम्। त्रिधा चिच्छेद समरे भारद्वाजो हसन्निव॥<br><br>2205: शक्तिं विनिहतां दृष्ट्वा धृष्टद्युम्नः प्रतापवान्। ववर्ष शरवर्षाणि द्रोणं प्रति जनेश्वर॥<br><br>2206: शरवर्षं ततस्तत् तु संनिवार्य महायशाः। मध्ये चिच्छेद कार्मुकम्॥<br><br>2207: स च्छिन्नधन्वा समरे गदां गुर्वी महायशाः। द्रोणाय प्रेषयामास गिरिसारमयीं बली॥<br><br>2208: सा गदा वेगवन्मुक्ता प्रायाद् द्रोणजिघांसया। तत्राद्भुतमपश्याम भारद्वाजस्य विक्रमम्॥<br><br>2209: द्रोणो दुपदपुत्रस्य लाघवाद् व्यंसयामास गदां हेमविभूषिताम्। व्यंसयित्वा गदां तां च प्रेषयामास पार्षतम्॥<br><br>2210: भल्लान् सुनिशितान् पीतान् रुक्मपुंखान् सुदारुणान्। ते तस्य कवचं भित्त्वा पपुः शोणितमाहवे॥<br><br>2211: अथान्यद् धनुरादाय धृष्टद्युम्नो महारथः। द्रोणं युधि पराक्रम्य शरैर्विव्याध पञ्चभिः॥<br><br>2212: रुधिराक्तौ ततस्तौ तु शुशुभाते नरर्षभौ। वसन्तसमये राजन् पुष्पिताविव किंशुकौ॥<br><br>2213: अमर्षितस्ततो राजन् पराक्रम्य चमूमुखे। द्रोणो द्रुपदपुत्रस्य पुनश्चिच्छेद कार्मुकम्॥<br><br>2214: अथैनं छिन्नधन्वानं शरैः संनतपर्वभिः। अभ्यवर्षदमेयात्मा वृष्ट्या मेघ इवाचलम्॥<br><br>2215: सारथिं चास्य भल्लेन रथनीडादपातयत्। अथास्य चतुरो वाहांश्चतुर्भिनिशितैः शरैः॥<br><br>2216: पातयामास समरे सिंहनादं ननाद च। ततोऽपरेण भल्लेन हस्ताच्चापमथाच्छिनत्॥<br><br>2217: स च्छिन्नधन्वा विरथो हताश्वो हतसारथिः। गदापाणिरवारोहत् ख्यापयन् पौरुषं महत्॥<br><br>2218: तामस्य विशिखैस्तूर्णं पातयामास भारत। रथादनवरूढस्य तदद्भूतमिवाभवत्॥<br><br>2219: ततः स विपुलं चर्म शतचन्द्रं च भानुमत्। खङ्गं च विपुलं दिव्यं प्रगृह्य सुभुजो बली। ॥<br><br>2220: अभिदुद्राव वेगेन द्रोणस्य वधकाझया। आमिषार्थी यथा सिंहो वने मत्तमिव द्विपम्॥<br><br>2221: तत्राद्भुतमपश्याम भारद्वाजस्य पौरुषम्। लाघवं चास्त्रयोगं च बलं बाह्वोश्च भारत॥<br><br>2222: यदेनं शरवर्षेण वारयामास पार्षतम्। न शशाक ततो गन्तुं बलवानपि संयुगे॥<br><br>2223: निवीरितस्तु द्रोणेन धृष्टद्युम्नो महारथः। न्यवारयच्छरौघांस्तांश्चर्मणा कृतहस्तवत्॥<br><br>2224: ततो भीमो महाबाहुः सहसाऽभ्यपतद् बली। साहाय्यकारी समरे पार्षतस्य महात्मनः॥<br><br>2225: स द्रोणं निशितैर्बाणै राजन् विव्याध सप्तभिः। पार्षतं च रथं तूर्णं स्वकमारोहयत् तदा॥<br><br>2226: ततो दुर्योधनो राजन् भानुमन्तमचोदयत्। सैन्येन महता युक्तं भारद्वाजस्य रक्षणे॥<br><br>2227: ततः सा महती सेना कलिङ्गानां जनेश्वर। भीममभ्युद्ययौ तूर्णं तव पुत्रस्य शासनात्॥<br><br>2228: पाञ्चाल्यमथं संत्यज्य द्रोणोऽपि रथिनां वरः। विराटदुपदौ वृद्धौ वारयामास संयुगे। ॥<br><br>2229: धृष्टद्युम्नोऽपि समरे धर्मराजानमभ्ययात्। ततः प्रववृते युद्धं तुमुलं लोमहर्षणम्॥<br><br>2230: कलिङ्कानां च समरे भीमस्य च महात्मनः। जगतः प्रक्षयकरं घोररूपं भयावहम्॥<br><br>2231: धृतराष्ट्र उवाच तथा प्रतिसमादिष्टः कालिङ्गो वाहिनीपतिः। कथमद्भुतकर्माणं भीमसेनं महाबलम्॥<br><br>2232: चरन्तं गदया वीरं दण्डहस्तमिवान्तकम्। योधयामास समरे कालिङ्गः सह सेनया॥<br><br>2233: संजय उवाच पुत्रेण तव राजेन्द्र स तथोक्तो महाबलः। महत्या सेनया गुप्तः प्रायाद् भीमरथं प्रति॥<br><br>2234: तामापतन्ती महती कलिङ्गानां महाचमूम्। स्थाश्वनागकलिलां प्रगृहीतमहायुधाम्॥<br><br>2235: भीमसेनः कलिङ्गानामाझेद् भारत वाहिनीम्। केतुमन्तं च नैषादिमायान्तं सह चेदिभिः॥<br><br>2236: ततः श्रुतायुः संक्रुद्धो राज्ञा केतुमता सह। आससाद रणे भीमं व्यूढानीकेषु चेदिषु॥<br><br>2237: रथैरनेकसाहौः कलिङ्गानां नराधिप। अयुतेन गजानां च निषादैः स केतुमान्॥<br><br>2238: भीमसेनं रणे राजन् समन्तात् पर्यवारयत्। चेदिमत्स्यकरूषाश्च भीमसेनपदानुगाः॥<br><br>2239: अभ्यधावन्त समरे निषादान् सह राजभिः। ततः प्रववृते युद्धं घोररूपं भयावहम्॥<br><br>2240: न प्राजानन्त योधाः स्वान् परस्परजिघांसया। घोरमासीत् ततो युद्धं भीमस्य सहसा परैः॥<br><br>2241: यथेन्द्रस्य महाराज महत्या दैत्यसेनया। तस्य सैन्यस्य संग्रामे युध्यमानस्य भारत॥<br><br>2242: बभूव सुमहान् शब्दः सागरस्येव गर्जतः। अन्योन्यं स्म तदा योधा विकर्षन्तो विशाम्पते॥<br><br>2243: महीं चक्रुश्चितां सर्वां शशलोहितसंनिभाम्। योधांश्च स्वान् परान् वापि नाभ्यजानञ्जिघांसया॥<br><br>2244: स्वानप्याददते स्वाश्च शूराः परमदुर्जयाः। विमर्दः सुमहानासीदल्पानां बहुभिः सह॥<br><br>2245: कलिङ्गैः सह चेदीनां निषादैश्च विशाम्पते। कृत्वा पुरुषकारं तु यथाशक्ति महाबलाः॥<br><br>2246: भीमसेनं परित्यज्य संन्यवर्तन्त चेदय। सर्वैः कलिङ्गैरासन्नः संनिवृत्तेषु चेदिषु॥<br><br>2247: स्वबाहुबलमास्थाय संन्यवर्तत पाण्डवः। न चचाल रथोपस्थाद् भीमसेनो महाबलः॥<br><br>2248: शितैरवाकिरद् बाणैः कलिङ्गानां वरूथिनीम्। कालिङ्गस्तु महेष्वासः पुत्रश्चास्य महारथः॥<br><br>2249: शक्रदेव इति ख्यातो जनतुः पाण्डवं शरैः। ततो भीमो महाबाहुर्विधुन्वन् रुचिरं धनुः॥<br><br>2250: योधयामास कालिङ्गं स्वबाहुबलमाश्रितः। शक्रदेवस्तु समरे विसृजन् सायकान् बहून्॥<br><br>2251: अश्वाञ्जधान समरे भीमसेनस्य सायकैः। तं दृष्ट्वा विस्थं तत्र भीमसेनमरिंदमम्॥<br><br>2252: शक्रदेवोऽभिदुद्राव शरैरवकिरशितैः। भीमस्योपरि राजेन्द्र शक्रदेवो महाबलः॥<br><br>2253: ववर्ष शरवर्षाणि तपान्ते जलदो यथा। हताश्वे तु रथे तिष्ठन् भीमसेनो महाबलः॥<br><br>2254: शक्रदेवाय चिक्षेप सर्वशैक्यायसीं गदाम्। स तया निहतो राजन् कालिङ्गत्तनयो रथात्॥<br><br>2255: सध्वजः सह सूतेन जगाम धरणीतलम्। हतमात्मसुतं दृष्ट्वा कलिङ्गानां जनाधिपः॥<br><br>2256: रथैरनेकसाहस्रीमस्यावारयद् दिशः। ततो भीमो महावेगां त्यक्त्वा गुर्वी महागदाम्॥<br><br>2257: निस्त्रिंशमाददे घोरं चिकीर्षुः कर्म दारुणम्। चर्म चाप्रतिमं राजन्नार्षभं पुरुषर्षभ॥<br><br>2258: नक्षत्रैरर्धचन्दैश्च शातकुम्भमयैश्चितम्। कालिङ्गस्तु ततः क्रुद्धो धनुामवमृज्य च॥<br><br>2259: प्रगृह्य च शरं घोरमेकं सर्पविषोपमम्। प्राहिणोद् भीमसेनाय वधाकाङ्क्षी जनेश्वरः॥<br><br>2260: तमापतन्तं वेगेन प्रेरितं निशितं शरम्। भीमसेनो द्विधा राजंश्चिच्छेद विपुलासिना॥<br><br>2261: उदक्रोशच्च संहृष्टस्त्रासयानो वरूथिनीम्। कालिङ्गोऽथ ततः क्रुद्धो भीमसेनाय संयुगे॥<br><br>2262: तोमरान् प्राहिणोच्छीघ्रं चतुर्दश शिलाशितान्। तानप्राप्तान् महाबाहुः खगतानेव पाण्डवः॥<br><br>2263: चिच्छेद सहसा राजन्नसम्भ्रान्तो वरासिना। निकृत्य तु रणे भीमस्तोमरान् वै चतुर्दश॥<br><br>2264: भानुन्मतं ततो भीमः प्राद्रवत् पुरुषर्षभः। भानुमांस्तु ततो भीमं शरवर्षेण च्छादयन्॥<br><br>2265: ननाद बलवन्नादं नादयानो नभस्तलम्। न च तं ममृषे भीमः सिंहनादं महाहवे॥<br><br>2266: ततः शब्देन महता विननाद महास्वनः। तेन नादेन वित्रस्ता कलिङ्गानां वरूथिनी॥<br><br>2267: न भीमं समरे मेने मानुषं भरतर्षभ। ततो भीमो महाबाहुर्नर्दित्वा विपुलं स्वनम्॥<br><br>2268: सासिर्वेगवदाप्लुत्य दन्ताभ्या वारणोत्तमम्। आरुरोह ततो मध्यं नागराजस्य मारिष॥<br><br>2269: ततो मुमोच कालिङ्गः शक्तिं तामकरोद् द्विधा। खङ्गेन पृथुना मध्ये भानुमन्तमथाच्छिनत्॥<br><br>2270: सोऽन्तरायुधिनं हत्वा राजपुत्रमरिंदमः। गुरुं भारसहं स्कन्धे नागस्यासिमपातयत्॥<br><br>2271: छिन्नस्कन्धः स विनदन् पपात गजयूथपः। आरुग्णः सिन्धुवेगेन सानुमानिव पर्वतः॥<br><br>2272: ततस्तस्मादवप्लुत्य गजाद् भारत भारतः। खड्गपाणिरदीनात्मा तस्थौ भूमौ सुदंशितः॥<br><br>2273: स चचार बहून् मार्गानभितः पातयन् गजान्। अग्निचक्रमिवाविद्धं सर्वतः प्रत्यदृश्यत॥<br><br>2274: अश्ववृन्देषु नागेषु रथानीकेषु चाभिभूः। पदातीनां च संघेषु विनिमशोणितोक्षितः॥<br><br>2275: श्येनवद् व्यचरद् भीमो रणेऽरिषु बलोत्कटः। छिन्दस्तेषां शरीराणि शिरांसि च महाबलः॥<br><br>2276: खड्गेन शितधारेण संयुगे गजयोधिनाम्। पदातिरेकः संक्रुद्धः शत्रूणां भयवर्धनः॥<br><br>2277: सम्मोहयामास स तान् कालान्तकयमोपमः। मूढाश्च ते तमेवाजौ विनदन्तः समाद्रवन्॥<br><br>2278: सासिमुत्तमवेगेन विचरन्तं महारणे। निकृत्य रथिनां चाजौ रथेषाश्च युगानि च॥<br><br>2279: जघान रथिनश्चापि बलवान् रिपुमर्दनः। भीमसेनश्चरन् मार्गान् सुबहून् प्रत्यदृश्यत॥<br><br>2280: भ्रान्तमाविद्धमुद्धान्तमाप्लुतं प्रसृतं प्लुतम्। सम्पातं समुदीर्णं च दर्शयामास पाण्डवः॥<br><br>2281: केचिदचासिना छिन्नाः पाण्डवेन महात्मना। विनेदुर्भिन्नमर्माणो निपेतुश्च गतासवः॥<br><br>2282: छिन्नदन्ताग्रहस्ताश्च भिन्नकुम्भास्तथा परे। वियोधाः स्वान्यनीकानि जघ्नुर्भारत वारणाः॥<br><br>2283: निपेतुरुवा॒ च तथा विनदन्तो महारवान्। छिन्नांश्च तोमरान् राजन् महामात्यशिरांसि च॥<br><br>2284: परिस्तोमान् विचित्रांश्च कक्ष्याश्च कनकोज्ज्वलाः। चैवेयाण्यथ शक्तीश्च पताकाः कणपांस्तथा॥<br><br>2285: तूणीरानथ यन्त्राणि विचित्राणि धनूंषि च। भिन्दिपालानि शुभ्राणि तोत्राणि चाकुशैः सह॥<br><br>2286: घण्टाश्च विविधा राजन् हेमग स्त्सरूनपि। पततः पातितांश्चैव पश्यामः सह सादिभिः॥<br><br>2287: छिन्नगात्रावरकरैनिहतैश्चापि वारणैः। आसीद् भूमिः समास्तार्णा पतितैर्भूधरैरिव॥<br><br>2288: विमृद्यैवं महानागान् ममर्दान्यान् महाबलः। अश्वारोहवरादंश्चैव पातयामास संयुगे॥<br><br>2289: तद् घोरमभवद् युद्धं तस्य तेषां च भारत। खलीनान्यथ योक्त्राणि कक्ष्याश्च कनकोज्ज्वलाः॥<br><br>2290: परिस्तोमाश्च प्रासाश्च ऋष्टयश्च महाधनाः। कवचान्यथ चर्माणि चित्राण्यास्तरणानि च॥<br><br>2291: तत्र तत्रापविद्धानि व्यदृश्यन्त महाहवे। प्रासैर्यन्त्रैविंचित्रैश्च शस्त्रैश्च विमलैस्तथा॥<br><br>2292: स चक्रे वसुधां कीर्णां शबलैः कुसुमैरिव। आप्लुत्य रथिनः कांश्चित् परामृश्य महाबलः॥<br><br>2293: पातयामास खड्ड्रेन सध्वजानपि पाण्डवः। मुहुरुत्पततो दिक्षु धावतश्च यशस्विनः॥<br><br>2294: मार्गाश्च चरतश्चित्रं व्यस्मयन्त रणे जनाः। स जघान पदा कांश्चिद् व्याक्षिप्यान्यानपोथयत्॥<br><br>2295: खङ्गेनान्यांश्च चिच्छेद नादेनान्यांश्च भीषयन्। उरुवेगेन चाप्यन्यान् पातयामास भूतले॥<br><br>2296: अपरे चैनमालोक्य भायत् पञ्चत्वमागताः। एवं सा बहुला सेना कलिङ्गानां तरस्विनाम्॥<br><br>2297: परिवार्य रणे भीष्मं भीमसेनमुपाद्रवत्। तत: कालिङ्गसैन्यानां प्रमुखे भरतर्षभ। ६७॥<br><br>2298: श्रुतायुषमभिप्रेक्ष्य भीमसेनः समभ्ययात्। तमायान्तमभिप्रेक्ष्य कालिङ्गो नवभिः शरैः॥<br><br>2299: भीमसेनममेयात्मा प्रत्यविध्यत् स्तनान्तरे। कालिङ्गबाणाभिहतस्तोत्रादित इव द्विपः॥<br><br>2300: भीमसेनः प्रजज्वाल क्रोधेनाग्निरिवैधितः। अथाशोकः समादाय रथं हेमपरिष्कृतम्॥<br><br>2301: भीमं सम्पादयामास रथेन रथसारथिः। तमारुह्य रथं तूर्णं कौन्तेयः शत्रुसूदनः॥<br><br>2302: कालिङ्गमभिदुद्राव तिष्ठ तिष्ठेति चाब्रवीत्। ततः श्रुतायुर्बलवान् भीमाय निशिताशरान्॥<br><br>2303: प्रेषयामास संक्रुद्धो दर्शयन् पाणिलाघवम्। स कार्मुकवरोत्सृष्टैर्नवभिर्निशितैः शरैः॥<br><br>2304: समाहतो महाराज कालिङ्गेन महात्मना। संचुक्रुशे भृशं भीमो दण्डाहत इवोरगः॥<br><br>2305: क्रुद्धश्च चापमायम्य बलवद् बलिनां वरः। कालिङ्गमवधीत् पार्थो भीमः सप्तभिरायसैः॥<br><br>2306: क्षुराभ्यां चक्ररक्षौ च कालिङ्गस्य महाबलौ। सत्यदेवं च सत्यं च प्राहिणोद् यमसादनम्॥<br><br>2307: ततः पुरमेयात्मा नाराचैर्निशितैस्त्रिभिः। केतुमन्तं रणे भीमोऽगमयद् यमसादनम्॥<br><br>2308: ततः कलिङ्गाः संनद्धा भीमसेनममर्षणम्। अनीकैर्बहुसाहस्रैः क्षत्रियाः समवारयन्॥<br><br>2309: ततः शक्तिगदाखङ्गत्तोमरष्टिंपरश्वधैः। कलिङ्गाश्च ततो राजन् भीमसेनमवाकिरन्॥<br><br>2310: संनिवार्य स तां घोरां शरवृष्टिं समुत्थिताम्। गदामादाय तरसा संनिपत्य महाबलः॥<br><br>2311: भीमः सप्त शतान् वीराननयद् यमसादनम्। पुनश्चैव द्विसाहस्रान् कलिङ्गानरिमर्दनः॥<br><br>2312: प्राहिणोन्मृत्युलोकाय तदद्भुतमिवाभवत्। एवं स तान्यनीकानि कलिङ्गानां पुनः पुनः॥<br><br>2313: बिभेद समरे तूर्णं प्रेक्ष्य भीष्मं महारथम्। हतारोहाश्च मातङ्गाः पाण्डवेन कृता रणे॥<br><br>2314: विप्रजग्मुरनीकेषु मेघा वातहता इव। मृद्गन्तः स्वान्यनीकानि विनदन्तः शरातुराः॥<br><br>2315: ततो भीमो महाबाहुः खड्गहस्तो महाभुजः। सम्प्रहृष्टो महाघोषं शङ्ख प्राध्यापयद् बली॥<br><br>2316: सर्वकालिङ्गसैन्यानां मनांसि समकम्पयत्। मोहश्चापि कलिङ्गानामाविवेश परंतप॥<br><br>2317: प्राकम्पन्त च सैन्यानि वाहनानि च सर्वशः। भीमेन समरे राजन् गजेन्द्रेणेव सर्वशः॥<br><br>2318: मार्गान् बहून् विचरता धावता च ततस्ततः। मुहुरुत्पतता चैव सम्मोहः समपद्यत॥<br><br>2319: भीमसेनभयत्रस्तं सैन्यं च समकम्पत। क्षोभ्यमाणमसम्बाधं ग्राहेणेव महत् सरः॥<br><br>2320: त्रासितेषु च सर्वेषु भीमेनाद्भुतकर्मणा। पुनरावर्तमानेषु विद्रवत्सु च सङ्घशः॥<br><br>2321: सर्वकालिङ्गयोधेषु पाण्डूनां ध्वजिनीपतिः। अब्रवीत् स्वान्यनीकानि युध्यध्वमिति पार्षतः॥<br><br>2322: सेनापतिवचः श्रुत्वा शिखण्डिप्रमुखा गणाः। भीममेवाभ्यवर्तन्त रथानीकैः प्रहारिभिः॥<br><br>2323: धर्मराजश्च तान् सर्वानुपजग्राह पाण्डवः। महता मेघवर्णेन नागानीकेन पृष्ठतः॥<br><br>2324: एवं संनोद्य सर्वाणि स्वान्यनीकानि पार्षतः। भीमसेनस्य जग्राह पाणिं सत्पुरुषैर्वृतः ॥<br><br>2325: न हि पञ्चालराजस्य लोके कश्चन विद्यते। भीमसात्यकयोरन्यः प्राणेभ्यः प्रियकृत्तमः॥<br><br>2326: सोऽपश्यच्च कलिङ्गेषु चरन्तमरिसूदनः । भीमसेनं महाबाहुं पार्षतः परवीरहा॥<br><br>2327: ननर्द बहुधा राजन् हृष्टश्चासीत् परंतपः। शङ्ख दध्मौ च समरे सिंहनादं ननाद च॥<br><br>2328: स च पारावताश्वस्य रथे हेमपरिष्कृते। कोविदारध्वजं दृष्ट्वा भीमसेनः समाश्वसत्॥<br><br>2329: धृष्टद्युम्नस्तु तं दृष्ट्वा कलिङ्गैः समभिद्रुतम्। भीमसेनममेयात्मा त्राणायाजो समभ्ययात्॥<br><br>2330: तौ दृष्ट्वा दृष्टद्युम्नवृकोदरौ। कलिङ्गान् समरे वीरौ योधयेतां मनस्विनौ॥<br><br>2331: स तत्र गत्वा शैनेयो जवेन जयतां वरः। पार्थपार्षतयोः पाणिं जग्राह पुरुषर्षभः॥<br><br>2332: स कृत्वा दारुणं कर्म प्रगृहीतशरासनः। आस्थितो रौद्रमात्मानं कलिङ्गानन्ववैक्षत॥<br><br>2333: कलिङ्गप्रभवां चैव मांसशोणितकर्दमाम्। रुधिरस्यन्दिनीं तत्र भीमः प्रावर्तयन्नदीम्॥<br><br>2334: अन्तरेण कलिङ्गानां पाण्डवानां च वाहिनीम्। तां संततार दुस्तारां भीमसेनो महाबलः॥<br><br>2335: भीमसेनं तथा दृष्ट्वा प्राक्रोशंस्तावका नृप। कालोऽयं भीमरूपेण कलिङ्गैः सह युध्यते॥<br><br>2336: ततः शान्तनवो भीष्मः श्रुत्वा तं निनदं रणे। अभ्ययात् त्वरितो भीमं व्यूढानीकः समन्ततः॥<br><br>2337: तं सात्यकिर्भीमसेनो धृष्टद्युम्नश्च पार्षतः। अभ्यद्रवन्त भीष्मस्य रथं हेमपरिष्कृतम्॥<br><br>2338: परिवार्य तु ते सर्वे गाडेयं तरसा रणे। त्रिभिस्त्रिभिः शरैोरैर्भीष्ममान रोजसा॥<br><br>2339: प्रत्यविध्यत तान् सर्वान् पिता देवव्रतस्तव। यतमानान् महेष्वासांस्त्रिभिस्त्रिभिरजिह्मगैः॥<br><br>2340: ततः शरसहस्रेण संनिवार्य महारथान्। हयान् काञ्चनसंनाहान् भीमस्य न्यहनच्छरैः॥<br><br>2341: हताश्वे स रथे तिष्ठन् भीमसेनः प्रतापवान्। शक्तिं चिक्षेप तरसा गाङ्गेयस्य रं प्रति॥<br><br>2342: अप्राप्तामथ तां शक्तिं पिता देवव्रतस्तव। त्रिधा चिच्छेद समरे सा पृथिव्यामशीर्यत॥<br><br>2343: ततः शैक्यायसी गुर्वी प्रगृह्य बलवान् गदाम्। भीमसेनस्ततस्तूर्णं पुप्लुवे मनुजर्षभ॥<br><br>2344: सात्यकोऽपि ततस्तूर्णं भीमस्य प्रियकाम्यया। गाङ्गेयसारथिं तूर्णं पातयामास सायकैः॥<br><br>2345: भीष्मस्तु निहते तस्मिन् सारथौ रथिनां वरः। वातायमानैस्तैरश्वैरपनीतो रणाजिरात्॥<br><br>2346: भीमसेनस्ततो राजन्नपयाते महाव्रते। प्रजज्वाल यथा वह्निर्दहन् कक्षमिवैधित॥<br><br>2347: स हत्वा सर्वकालिङ्गान् सेनामध्ये व्यतिष्ठता नैनमभ्युत्सहन् केचित् तावका भरतर्षभ॥<br><br>2348: धृष्टद्युम्नस्तमारोप्य स्वरथे रथिनां वरः। पश्यतां सर्वसैन्यानामपोवाह यशस्विनम्॥<br><br>2349: सम्पूज्यमानः पाञ्चाल्यैर्मत्स्यैश्च भरतर्षभ। धृष्टद्युम्नं परिष्वज्य समेयादथ सात्यकिम्॥<br><br>2350: अथाब्रवीद् भीमसेनं सात्यकिः सत्यविक्रमः। प्रहर्षयन् यदुव्याघ्रो धृष्टद्युम्नस्य पश्यतः॥<br><br>2351: दिष्ट्या कलिङ्गराजश्च राजपुत्रश्च केतुमान्। शक्रदेवश्च कालिङ्गः कलिङ्गाश्च मृधे हताः॥<br><br>2352: स्वबाहुबलवीर्येण नागाश्वरथसंकुलः। महापुरुषभूयिष्ठो धीरयोधनिषेवितः॥<br><br>2353: महाव्यूहः कलिङ्गानामेकेन मृदितस्त्वया। एवमुक्त्वा शिनेर्नप्ता दीर्घबाहुररिंदम्॥<br><br>2354: रथाद् रथमभिद्रुत्य पर्यष्वजत पाण्डवम्। ततः स्वरथमास्थाय पुनरेव महारथः। तावकानवधीत् क्रुद्धो भीमस्य बलमादधत्॥<br><br>2355: संजय उवाच गतपूर्वाह्नभूयिष्ठे तस्मिन्नहनि भारत। रथनागाश्वपत्तीनां सादिनां च महाक्षये॥<br><br>2356: द्रोणपुत्रेण शल्येन कृपेण च महात्मना। समसज्जत पाञ्चाल्यस्तरिभिरेतैर्महारथैः॥<br><br>2357: स लोकविदितानश्वान् निजघान महाबलः। द्रौणे: पाञ्चालदायादः शितैर्दशभिराशुगैः॥<br><br>2358: ततः शल्यरथं तूर्णमास्थाय हतवाहनः। द्रौणिः पाञ्चालदायादमभ्यवर्षदथेषुभिः॥<br><br>2359: धृष्टद्युम्नं तु संयुक्तं द्रौणिना वीक्ष्य भारत। सौभद्रोऽभ्यपतत् तूर्णं विकिरन् निशिताशरान्॥<br><br>2360: स शल्यं पञ्चविंशत्या कृपं च नवभिः शरैः। अश्वत्थामानमष्टाभिर्विव्याध पुरुषर्षभः॥<br><br>2361: आर्जुनि तु ततस्तूर्णं द्रौणिविव्याध पत्रिणा। शल्योऽथ दशभिश्चैव कृपश्च निशितैस्त्रिभिः॥<br><br>2362: लक्ष्मणस्तव पौत्रस्तु सौभद्रं समवस्थितम्। अभ्यवर्तत संहृष्टस्ततो युद्धमवर्तत॥<br><br>2363: दौर्योधनिः सुसंक्रुद्धः सौभद्रं परवीरहा। विव्याध समरे राजस्तदद्भुतमिवाभवत्॥<br><br>2364: अभिमन्युः सुसंक्रुद्धो भ्रातरं भरतर्षभ। शरैः पञ्चाशतै राजन् क्षिप्रहस्तोऽभ्यविध्यत॥<br><br>2365: लक्ष्मणोऽपि पुनस्तस्य धनुश्चिच्छेद पत्रिणा। मुष्टिदेशे महाराज ततस्ते चुक्रुशुर्जनाः॥<br><br>2366: तद् विहाय धनुश्छिन्नं सौभद्रः परवीरहा। अन्यदादत्तवांश्चित्रं कार्मुकं वेगवत्तरम्॥<br><br>2367: तौ तत्र समरे युक्तौ कृतप्रतिकृतैषिणौ। अन्योन्यं विशिखैस्तीक्ष्णैर्जघ्नतुः पुरुषर्षभौ॥<br><br>2368: ततो दुर्योधनो राजा दृष्ट्वा पुत्रं महारथम्। पीडितं तव पौत्रेण प्रायात् तत्र प्रजेश्वरः॥<br><br>2369: संनिवृत्ते तव सुते सर्व एव जनाधिपाः। आणुनि रथवंशेन समन्तात् पर्यवारयन्॥<br><br>2370: स तैः परिवृतः शूरैः शूरो युधि सुदुर्जयैः। न स्म प्रव्यथते राजन् कृष्णतुल्यपराक्रमः॥<br><br>2371: सौभद्रमथ संसक्तं दृष्ट्वा तत्र धनंजयः। अभिदुद्राव वेगेन त्रातुकामः स्वमात्मजम्॥<br><br>2372: ततः सरथनागाश्वा भीष्मद्रोणपुरोगमाः। अभ्यवर्तन्त राजानः सहिताः सव्यसाचिनम्॥<br><br>2373: उद्भूतं सहसा भौमं नागाश्वरथपत्तिभिः। दिवाकररथं प्राप्य रजस्तीव्रमदृश्यत॥<br><br>2374: तानि नागसहस्राणि भूमिपालशतानि च। तस्य बाणपथं प्राप्य नाभ्यवर्तन्त सर्वशः॥<br><br>2375: प्रणेदुः सर्वभूतानि बभूवुस्तिमिरा दिशः। कुरूणां चानयस्तीव्रः समदृश्यत दारुणः॥<br><br>2376: नाप्यन्तरिक्षं न दिशो न भूमिर्न च भास्करः। प्रजज्ञे भरतश्रेष्ठं शस्त्रसङ्घः किरीटिनः॥<br><br>2377: सादिता रथनागाश्च हताश्वा रथिनो रणे। विप्रदुतरथाः केचिद् दृश्यन्ते रथयूथपाः॥<br><br>2378: विस्था रथिनश्चान्ये धावमानाः समन्ततः। तत्र तत्रैव दृश्यन्ते सायुधाः साङ्गदैर्भुजैः॥<br><br>2379: हयारोहा हयांस्त्यक्त्वा गजारोहाश्च दन्तिनः। अर्जुनस्य भयाद् राजन् समन्ताद् विप्रदुद्रुवुः॥<br><br>2380: रथे यश्च गजेभ्यश्च हयेभ्यश्च नराधिपाः। पतिताः पात्यमानाश्च दृश्यन्तेऽर्जुनसायकैः॥<br><br>2381: सगदानुद्यतान् बाहून् सखगांश्च विशाम्पते। सप्रासांश्च सतूणीरान् सशरान् शसरासनान्॥<br><br>2382: साङ्कुशान् सपताकांश्च तत्र तत्रार्जुनो नृणाम्। निचकर्त शरैरुचै रौद्रं वपुरधारयत्॥<br><br>2383: परिघाणां प्रदीप्तानां मुद्गराणां च मारिष। प्रासानां भिन्दिपालानां निस्त्रिंशानां च संयुगे॥<br><br>2384: परश्वधानां तीक्ष्णानां तोमराणां च भारत। वर्मणां चापविद्धानां काञ्चनानां च भूमिप॥<br><br>2385: ध्वजानां चर्मणां चैव व्यजनानां च सर्वशः। छत्राणां हेमदण्डानां तोमराणां च भारत॥<br><br>2386: प्रतोदानां च योक्त्राणां कशानां चैव मारिष। राशय: स्मात्र दृश्यन्ते विनिकीर्णा रणक्षितौ॥<br><br>2387: नासीत् तत्र पुमान् कश्चित् तव सैन्यस्य भारत। योऽर्जुनं समरे शूरं प्रत्युद्यायात् कथंचन॥<br><br>2388: यो यो हि समरे पार्थं प्रत्युद्याति विशाम्पते। स संख्ये विशिखैस्तीक्ष्णैः परलोकाय नीयते॥<br><br>2389: तेषु विद्रवमाणेषु तव योधेषु सर्वशः। अर्जुनो वासुदेवश्च दध्मतुर्वारिजोत्तमौ॥<br><br>2390: तत् प्रभग्नं बलं दृष्ट्वा पिता देवव्रतस्तव। अब्रवीत् समरे शूरं भारद्वाजं स्मयन्निव॥<br><br>2391: एष पाण्डुसुतो वीरः कृष्णेन सहितो बली। तथा करोति सैन्यानि यथा कुर्याद् धनंजयः॥<br><br>2392: न ह्येष समरे शक्यो विजेतुं हि कथंचन। यथास्य दृश्यते रूपं कालान्तकयमोपमम्॥<br><br>2393: न निवर्तयितुं चापि शक्येयं महती चमूः। अन्योन्यप्रेक्षया पश्य द्रवतीयं वरूथिनी॥<br><br>2394: एष चास्तं गिरिश्रेष्ठं भानुमान् प्रतिपद्यते। चढूंषि सर्वलोकस्य संहरन्निव सर्वथा॥<br><br>2395: तत्रावहारं सम्प्राप्तं मन्येऽहं पुरुषर्षभ। श्रान्ता भीताश्च नो योधा न योत्स्यन्ति कंथचन॥<br><br>2396: एवमुक्त्वा ततो भीष्मो द्रोणमाचार्यसत्तमम्। अवहारमथो चक्रे तावकानां महारथः॥<br><br>2397: ततोऽवहारः सैन्यानां तव तेषां च भारत। अस्तं गच्छति सूर्येऽभूत् संध्याकाले च वर्तति॥<br><br>2398: संजय उवाच प्रभातायां च शर्वर्या भीष्मः शान्तनवस्तदा। अनीकान्यनुसंयाने व्यादिदेशाथ भारत॥<br><br>2399: गारुडं च महाव्यूह चक्रे शान्तनवस्तदा। पुत्राणां ते जयाकाङ्क्षी भीष्मः कुरुपितामहः॥<br><br>2400: गरुडस्य स्वयं तुण्डे पिता देवव्रतस्तव। चक्षुषी च भरद्वाजः कृतवर्मा च सात्वतः॥<br><br>2401: अश्वत्थामा कृपश्चैव शीर्षमास्तां यशस्विनौ। त्रैगर्तेरथ कैकेयैर्वाटधानैश्च संयुगे॥<br><br>2402: भूरिश्वराः शलः शल्यो भगदत्तश्च मारिष। मद्रकाः सिन्धुसौवीरास्तथा पाञ्चनदाश्च ये॥<br><br>2403: जयद्रथेन सहिता ग्रीवायां संनिवेशिताः। पृष्ठे दुर्योधनो राजा सोदर्यैः सानुगैर्वृतः॥<br><br>2404: विन्दानुविन्दावावन्त्यौ काम्बोजाश्च शकैः सह। पुच्छमासन् महाराज शूरसेनाश्च सर्वशः॥<br><br>2405: मागधाश्च कलिङ्गाश्च दासेरकगणैः सह। दक्षिणं पक्षमासाद्य स्थिता व्यूहस्य दंशिताः॥<br><br>2406: कारुषाश्च विकुञ्जाश्च मुण्डाः कुण्डीवृषास्तथा। बृहद्बलेन सहिता वाम पार्श्वमवस्थिताः॥<br><br>2407: व्यूढं दृष्ट्वा तु तत् सैन्यं सव्यसाची परंतपः। धृष्टद्युम्नेन सहितः प्रत्यव्यूहत संयुगे॥<br><br>2408: अर्धचन्द्रेण व्यूहेन व्यूहं तमतिदारुणम्। दक्षिणं शृङ्गमास्थाय भीमसेनो व्यरोचत॥<br><br>2409: नानाशस्त्रौघसम्पन्नै नादेश्यैर्नृपैर्वृतः। तदन्वेव विराटश्च द्रुपदश्च महारथः॥<br><br>2410: तदनन्तरमेवासीन्नीलो नीलायुधैः सह। नीलादनन्तरश्चैव धृष्टकेतुर्महाबलः॥<br><br>2411: चेदिकाशिकरूपैश्च पौरवैरपि संवृतः। धृष्टद्युम्नः शिखण्डी च पञ्चालाश्च प्रभद्रकाः॥<br><br>2412: मध्ये सैन्यस्य महतः स्थिता युद्धाय भारत। तत्रैव धर्मराजोऽपि गजानीकेन संवृतः॥<br><br>2413: ततस्तु सात्यकी राजन् द्रौपद्याः पञ्चचात्मजाः। अभिमन्युस्ततः शूर इरावांश्च ततः परम्॥<br><br>2414: भैमसेनिस्ततो राजन् केकयाश्च महारथाः। ततोऽभूद् द्विपदां श्रेष्ठो वामं पार्श्वमुपाश्रितः॥<br><br>2415: सर्वस्य जगतो गोप्ता गोप्ता यस्य जनार्दनः। एवमेतं महाव्यूह प्रत्यव्यूहन्त पाण्डवाः॥<br><br>2416: वधार्थं तव पुत्राणां तत्पक्षं ये च सङ्गताः। ततः प्रववृते युद्धं व्यतिपक्तरथद्विपम्॥<br><br>2417: तावकानां परेषां च निजतामितरेतरम्। हयौघाश्च रथौघाश्च तत्र तत्र विशाम्पते॥<br><br>2418: सम्पतन्तो व्यदृश्यन्त निघ्नन्तस्ते परस्परम्। धावतां च रथौघानां निघ्नतां च पृथक् पृथक्॥<br><br>2419: बभूव तुमुलः शब्दो विमिश्रो दुन्दुभिस्वनैः। दिवस्पृङ् नरवीराणां निघ्नतामितरेतरम्। सम्प्रहारे सुतुमुले तव तेषां च भारत॥<br><br>2420: संजय उवाच ततो व्यूढेष्वनीकेषु तावकेषु परेषु च। धनंजयो स्थानीकमवधीत् तव भारत॥<br><br>2421: शरैरतिरथो युद्धे दारयन् रथयूथपान्। ते वध्यमानाः पार्थेन कालेनेव युगक्षय॥<br><br>2422: धार्तराष्ट्रा रणे यत्नात् पाण्डवान् प्रत्ययोधयन्। प्रार्थयाना यशो दीप्तं मृत्युं कृत्वा निवर्तनम्॥<br><br>2423: एकाग्रमनसो भूत्वा पाण्डवानां वरूथिनीम्। बभञ्जुर्बहुशो राजंस्ते चासज्जन्त संयुगे॥<br><br>2424: द्रवद्भिरथ भग्नैश्च परिवर्तद्भिरेव च। पाण्डवैः कौरवेयैश्च न प्राज्ञायत किंचन॥<br><br>2425: उदतिष्ठद् रजो भौमं छादयानं दिवाकरम्। न दिशः प्रदिशो वापि तत्र हन्युः कथं नराः॥<br><br>2426: अनुमानेन संज्ञाभिर्नामगोत्रैश्च संयुगे। वर्तते च तथा युद्धं तत्र तत्र विशाम्पते॥<br><br>2427: न व्यूहो भिद्यते तत्र कौरवाणां कथंचन। रक्षितः सत्यसंधेन भारद्वाजेन संयुगे॥<br><br>2428: तथैव पाण्डवानां च रक्षितः सव्यसाचिना। नाभिद्यत महाव्यूहो भीमेन च सुरक्षितः॥<br><br>2429: सेनाग्रादपि निष्पत्य प्रायुध्यस्तत्र मानवाः। उभयोः सेनयो राजन् व्यतिषक्तरथद्विपाः॥<br><br>2430: हयारोहैर्हयारोहाः पात्यन्ते स्म महाहवे। ऋष्टिभिविमलाभिश्च प्रासैरपि च संयुगे॥<br><br>2431: रथी रथिनमासाद्य शरैः कनकभूषणैः। पातयामास समरे तस्मिन्नतिभयङ्करे। । गजारोहा गजारोहान् नाराचशरतोमरैः। संसक्तान् पातयामासुस्तव तेषां च सर्वशः॥<br><br>2432: पत्तिसङ्घा रणे पत्तीन् भिन्दिपालपरश्वधैः। न्यपातयन्त संहृष्टाः परस्परकृतागसः॥<br><br>2433: रथी च समरे राजन्नासाद्य गजयूथपम्। सगजं पातयामास गजी च रथिनां वरम्॥<br><br>2434: रथिनं च हयारोहः प्रासेन भरतर्षभ। पातयामास समरे रथी च हयसादिनम्॥<br><br>2435: पदाती रथिनं संख्ये रथी चापि पदातिनम्। न्यपातयच्छितैः शस्त्रैः सेनयोरुभयोरपि॥<br><br>2436: गजारोहा हयारोहान् पातयाञ्चक्रिरे तदा। हयारोहा गजस्थांश्च तदद्भुतमिवाभवत्॥<br><br>2437: गजारोहवरैश्चापि तत्र तत्र पदातयः। पातिताः समदृश्यन्त तैश्चापि गजयोधिनः॥<br><br>2438: पत्तिसङ्घा हयारोहैः सादिसङ्घाश्च पत्तिभिः। पात्यमाना व्यदृश्यन्त शतशोऽथ सहस्रशः॥<br><br>2439: ध्वजैस्तत्रापविद्धैश्च कार्मुकैस्तोमरैस्तथा। प्रासैस्तथा गदाभिश्च परिघैः कम्पनैस्तथा॥<br><br>2440: शक्तिभिः कवचैश्चित्रैः कणपैरङ्कुशैरपि। निस्त्रीशैविमलैश्चापि स्वर्णपुङ्खैः शरैस्तथा। ॥<br><br>2441: परिस्तोमैः कुथाभिश्च कम्बलैश्च महाधनैः। भूति भरतश्रेष्ठ स्रग्दामैरिव चित्रिता॥<br><br>2442: नराश्वकायैः पतितैर्दन्तिभिश्च महाहवे। अगम्यरूपा पृथिवी मांसशोणितकर्दमा॥<br><br>2443: प्रशशाम रजो भौमं व्युक्षितं रणशोणितैः। दिशश्च विमलाः सर्वाः सम्बभूवुर्जनेश्वर॥<br><br>2444: उस्थितान्यगणेयानि कबधानि समन्ततः। चिह्नभूतानि जगतो विनाशार्थाय भारत॥<br><br>2445: तस्मिन् युद्धे महारौद्रे वतमाने सुदारुणे। प्रत्यदृश्यन्त रथिनो धावमानाः समन्ततः॥<br><br>2446: ततो भीष्मश्च द्रोणश्च सैन्धवश्च जयद्रथः। पुरुमित्रो जयो भोजः शल्यश्चापि ससौबलः॥<br><br>2447: एते समरदुर्धर्षाः सिंहतुल्यपराक्रमाः। पाण्डवानामनीकानि बभञ्जुः स्म पुनः पुनः॥<br><br>2448: तथैव भीमसेनोऽपि राक्षसश्च घटोत्कचः। सात्यकिश्चेकितानश्च द्रौपदेयाश्च भारत। ॥<br><br>2449: तावकांस्तव पुत्रांश्च सहितान् सर्वराजभिः। द्रावयामासुराजौ ते त्रिदशा दानवानिव॥<br><br>2450: तथा ते समरेऽन्योन्यं निघ्नन्तः क्षत्रियर्षभाः। रक्तोक्षिता घोररूपा विरेजुर्दानवा इव॥<br><br>2451: विनिर्जित्य रिपून् वीराः सेनयोरुभयोरपि। व्यदृश्यन्त महामात्रा ग्रहा इव नभस्तले॥<br><br>2452: ततो रथसहस्रेण पुत्रो दुर्योधनस्तव। अभ्ययात् पाण्डवं युद्धे राक्षसं च घटोत्कचम्॥<br><br>2453: तथैव पाण्डवाः सर्वे महत्या सेनया सह। द्रोणभीष्मौ रणे यत्तौ प्रत्युद्ययुररिंदमौ॥<br><br>2454: किरीटी च ययौ क्रुद्धः समन्तात् पार्थिवोत्तमान्। आर्जुनिः सात्यकिश्चैव ययतुः सौबलं बलम्॥<br><br>2455: ततः प्रववृते भूयः संग्रामो लोमहर्षणः। तावकानां परेषां च समरे विजयैषिणाम्॥<br><br>2456: संजय उवाच ततस्ते पार्थिवाः क्रुद्धाः फाल्गुनं वीक्ष्य संयुगे। रथैरनेकसाहौः समन्तात् पर्यवारयन्॥<br><br>2457: अथैनं रथवृन्देन कोष्ठकीकृत्य भारत। शरैः सुबहुसाहः समन्तादभ्यवारयन्॥<br><br>2458: शक्तीश्च विमलास्तीक्ष्णा गदाश्च परिघैः सह। प्रासान् परश्वघांश्चैव मुद्गरान् मुसलानपि॥<br><br>2459: चिक्षिपुः समरे क्रुद्धाः फाल्गुनस्य रथं प्रति। शस्त्राणामथ तां वृष्टिं शलभानामिवायतिम्॥<br><br>2460: रुरोध सर्वतः पार्थः शरैः कनकभूषणैः। तत्र तल्लाघवं दृष्ट्वा बीभत्सोरतिमानुषम्॥<br><br>2461: देवदानवगन्धर्वाः पिशाचोरगराक्षसाः। साधु साध्विति राजेन्द्र फाल्गुनं प्रत्यपूजयन्॥<br><br>2462: सात्यकिश्चाभिमन्युश्च महत्या सेनया वृतौ। गान्धारान् समरे शूराञ्जग्मतुः सहसौबलान्॥<br><br>2463: तत्र सौबलकाः क्रुद्धा वार्ष्णेयस्य रथोत्तमम्। तिलशश्चिच्छिदुः क्रोधाच्छस्त्रैर्नानाविधैर्युधि॥<br><br>2464: सात्यकिस्तु रथं त्यक्त्वा वर्तमाने भयावहे। अभिमन्यो रथं तूर्णमासरोह परंतपः॥<br><br>2465: तावेकरथसंयुक्तौ सौबलेयस्य वाहिनीम्। व्यधमेतां शितैस्तूर्णं शरैः संनतपर्वभिः॥<br><br>2466: द्रोणभीष्मौ रणे यत्तौ धर्मराजस्य वाहिनीम्। नाशयेतां शरैस्तीक्ष्णैः कङ्कपत्रपरिच्छदः॥<br><br>2467: ततो धर्मसुतो राजा माद्रीपुत्रौ च पाण्डवौ। मिषतां सर्वसैन्यानां द्रोणानीकमुपाद्रवन्॥<br><br>2468: तत्रासीत् सुमहद् युद्धं तुमुलं लोमहर्षणम्। यथा देवासुरं युद्धं पूर्वमासीत् सुदारुणम्॥<br><br>2469: कुर्वाणौ सुमहत् कर्म भीमसेनघटोत्कचौ। दुर्योधनस्ततोऽभ्येत्य तावुभावप्यवारयत्॥<br><br>2470: तत्राद्भुतमपश्याम हैडिम्बस्य पराक्रमम्। अतीत्य पितरं युद्धे यदयुध्यत भारत॥<br><br>2471: भीमसेनस्तु संक्रुद्धौ दुर्योधनममर्षणम्। हृद्यविध्यत् पृषत्केन प्रहसन्निव पाण्डवः॥<br><br>2472: ततो दुर्योधनो राजा प्रहारवरपीडितः। निषसाद रथोपस्थे कश्मलं च जगाम ह॥<br><br>2473: तं विसंज्ञं विदित्वा तु त्वरमाणोऽस्य सारथिः। अपोवाह रणाद् राजंस्ततः सैन्यमभज्यत॥<br><br>2474: ततस्तां कौरवीं सेनां द्रवमाणां समन्ततः। निघ्नन् भीमः शरैस्तीक्ष्णैरनुवव्राज पृष्ठतः॥<br><br>2475: पार्षतश्च रथश्रेष्ठो धर्मपुत्रश्च पाण्डवः। द्रोणस्य पश्यत: सैन्यं गाङ्गेयस्य च पश्यतः॥<br><br>2476: जघ्नतुर्विशिखैस्तीक्ष्णैः परानीकविनाशनैः। द्रवमाणं तु तत् सैन्यं तव पुत्रस्य संयुगे॥<br><br>2477: नाशक्नुतां वारयितुं भीष्ट्रोणौ महारथौ। वार्यमाणं च भीष्ममेण द्रोणेन च महात्मना॥<br><br>2478: विद्रवत्येव तत् सैन्यं पश्यतोःणभीष्मयोः। ततो रथसहस्रेषु विद्रवत्सु ततस्ततः। २३॥<br><br>2479: तावास्थितावेकरथं सौभद्रशिनिपुङ्गवौ। सौबली समरे सेनां शातयेतां समन्ततः॥<br><br>2480: शुशुभाते तदा तौ तु शैनेयकुरुपुङ्गवौ। अमावास्यां गतौ यद्वत् सोमसूर्यो नभस्तले॥<br><br>2481: अर्जुनस्तु ततः क्रुद्धस्तव सैन्यं विशाम्पते। ववर्ष शरवर्षेण धाराभिरिव तोयदः॥<br><br>2482: वध्यमानं ततस्तत्र शरैः पार्थस्य संयुगे। दुद्राव कौरवं सैन्यं विषादभयकम्पितम्॥<br><br>2483: द्रवतस्तान् समालक्ष्य भीष्मद्रोणौ महारथौ। न्यवारयेतां संरब्यौ दुर्योधनहितैषिणौ॥<br><br>2484: ततो दुर्योधनो राजा समाश्वस्य विशाम्पते। न्यवर्तयत तत् सैन्यं द्रवमाणं समन्ततः॥<br><br>2485: यत्र यत्र सुतस्तुभ्यं यं यं पश्यति भारत। तत्र तत्र न्यवर्तन्त क्षत्रियाणां महारथाः॥<br><br>2486: तान् निवृत्तान् समीक्ष्यैव ततोऽन्येऽपीतरे जनाः। अन्योन्यस्पर्धया राजल्लँज्जया चावतस्थिरे॥<br><br>2487: पुनरावर्ततां तेषां वेग आसीद् विशाम्पते। पूर्यतः सागरस्येव चन्द्रस्योदयनं प्रति॥<br><br>2488: संनिवृत्तांस्ततस्तांस्तु दृष्ट्वा राजा सुयोधनः। अब्रवीत् त्वरितो गत्वा भीष्मं शान्तनवं वचः॥<br><br>2489: पितामह निबोधेदं यत् त्वां वक्ष्यामि भारत। नानुरूपमहं मन्ये त्वयि जीवति कौरव॥<br><br>2490: द्रोणे चास्त्रविदां श्रेष्ठे सपुत्रे ससुहज्जने। कृपे चैव महेष्वासे द्रवते यद् वरूथिनी॥<br><br>2491: न पाण्डवान् प्रतिबलांस्तव मन्ये कथंचन। तथा द्रोणस्य संग्रामे द्रौणेश्चैव कृपस्य च॥<br><br>2492: अनुग्राह्याः पाण्डुसुतास्तव नूनं पितामह। यथेमां क्षममे वीर वध्यमानां वरूथिनीम्॥<br><br>2493: सोऽस्मि वाच्यस्त्वया राजन् पूर्वमेव समागमे। न योत्स्ये पाण्डवान् संख्ये नापि पार्षतसात्यकी। ॥<br><br>2494: श्रुत्वा तु वचनं तुभ्यमाचार्यस्य कृपस्य च। कर्णेन सहितः कृत्यं चिन्तयानस्तदैव हि॥<br><br>2495: यदि नाहं परित्याज्यो युवाभ्यामिह संयुगे। विक्रमेणानुरूपेण युध्येतां पुरुषर्षभौ॥<br><br>2496: एतच्छ्रुत्वा वचो भीष्मः प्रहसन् वै मुहुर्मुहुः। अब्रवीत् तनयं तुभ्यं क्रोधादुद्वृत्य चक्षुषी॥<br><br>2497: बहुशोऽसि मया राजंस्तथ्यमुक्तो हितं वचः। अजेयाः पाण्डवा युद्धे देवैरपि सवासवैः॥<br><br>2498: यत् तु शक्यं मया कर्तुं वृद्धेनाद्य नृपोत्तम। करिष्यामि यथाशक्ति प्रेक्षेदानीं सबान्धवः॥<br><br>2499: एवमुक्ते तु जनेश्वर। अद्य पाण्डुसुतानेकः ससैन्यान् सह बन्धुभिः। सोऽहं निवारयिष्यामि सर्वलोकस्य पश्यतः॥<br><br>2500: भीष्मेण पुत्रास्तव दध्मुः शङ्खान् मुदा युक्ता भेरीः संजनिरे भृशम्॥<br><br>2501: पाण्डवा हि ततो राजन्श्रुत्वा तं निनदं महत्। दध्मुः शङ्खांश्च भेरीश्च मुरजांश्चाप्यनादयन्॥<br><br>2502: धृतराष्ट्र उवाच प्रतिज्ञाते ततस्तस्मिन् युद्धे भीष्मेण दारुणे। क्रोधितो मम पुत्रेण दुःखितेन विशेषतः॥<br><br>2503: भीष्मः किमकरोत् तत्र पाण्डवेयेषु संभारतगे। पितामहे वा पञ्चालास्तन्ममाचक्ष्व संजय॥<br><br>2504: संजय उवाच गतपूर्वाह्नभूयिष्ठे तस्मिन्नहनि भारत। पश्चिमां दिशमास्थाय स्थिते चापि दिवाकरे॥<br><br>2505: जयं प्राप्तेषु हृष्टेषु पाण्डवेषु महात्मसु। सर्वधर्मविशेषज्ञः पिता देवव्रतस्तव॥<br><br>2506: अभ्यायज्जवनैरश्वैः पाण्डवानामनीकिनीम्। महत्या सेनया गुप्तस्तव पुत्रैश्च सर्वशः॥<br><br>2507: प्रावर्तत ततो युद्धं तुमुलं लोमहर्षणम्। अस्माकं पाण्डवैः सार्धमनयात् तव भारत॥<br><br>2508: धनुषां कूजतां तत्र तलानां चाभिहन्यताम्। महान् समभवच्छब्दो गिरीणामिव दीर्यताम्॥<br><br>2509: तिष्ठ स्थितोऽस्मि विद्ध्येनं निवर्तस्व स्थिरो भव। स्थिरोऽस्मि प्रहरस्वेति शब्दोऽश्रूयत सर्वशः॥<br><br>2510: काञ्चनेषु तनुत्रेषु किरीटेषु ध्वजेषु च। शिलानामिव शैलेषु पतितानामभूद् ध्वनिः॥<br><br>2511: पतितान्युत्तमाङ्गानि बाहवश्च विभूषिताः। व्यचेष्टन्त महीं प्राप्य शतशोऽथ सहस्रशः॥<br><br>2512: हतोत्तमाङ्गाः केचित् तु तथैवोद्यतकार्मुकाः। प्रगृहीतायुधाश्चापि तस्थुः पुरुषसत्तमाः॥<br><br>2513: प्रावर्तत महावेगा नदी रुधिरवाहिनी। मातङ्गाङ्गशिला रौद्रा मांसशोणितकर्दमा॥<br><br>2514: वराश्वनरनागानां शरीरप्रभवा तदा। परलोकार्णवमुखी गृध्रगोमायुमोदिनी॥<br><br>2515: न दृष्टं न श्रुतं वापि युद्धमेतादृशं नृप। यथा तव सुतानां च पाण्डवानां च भारत॥<br><br>2516: नासीद् रथपथस्तत्र योधैर्युधि निपातितैः। गजैश्च पतितैर्नीलैर्गिरिशृङ्गैरिवावृतः॥<br><br>2517: विकीर्णैः कवचैश्चित्रैः शिरस्त्राणैश्च मारिष। शुशुभे तद् रणस्थानं शरदीव नभस्तलम्॥<br><br>2518: विनिर्भिन्नाः शरैः केचिदन्त्रापीडप्रकर्षिणः। तात भ्रात: सखे बन्धो वयस्य मम मातुल। मा मां परित्यजेत्यन्ये चुक्रुशुः पतिता रणे॥<br><br>2519: दर्पिताः॥<br><br>2520: अथाभ्येहित्वमागच्छ किं भीतोऽसि क्व यास्यसि। स्थितोऽहं समरे मा भैरिति चान्ये विचुक्रुशुः॥<br><br>2521: तत्र भीष्मः शान्तनवो नित्यं मण्डलकार्मुकः। मुमोच बाणान् दीप्ताचानहीनाशीविषानिव॥<br><br>2522: शरैरेकायनीकुर्वन् दिशः सर्वा यतव्रतः। जघान पाण्डवरथानादिश्य भरतर्षभ॥<br><br>2523: स नृत्यन् वै रथोपस्थे दर्शयन् पाणिलाघवम्। अलातचक्रवद् राजंस्तत्र तत्र स्म दृश्यते॥<br><br>2524: तमेकं समरे शूरं पाण्डवाः सुंजयैः सह। अनेकशतसाहस्रं समपश्यन्त लाघवात्॥<br><br>2525: मायाकृतात्मानमिव भीष्मं तत्र स्म मेनिरे। पूर्वस्यां दिशि तं दृष्ट्वा प्रतीच्यां ददृशुर्जनाः॥<br><br>2526: उदीच्यां चैवमालोक्य दक्षिणस्यां पुनः प्रभो। एवं स समरे शूरो गाङ्गेयः प्रत्यदृश्यत॥<br><br>2527: न चैवं पाण्डवेयानां कश्चिच्छक्नोति वीक्षितुम्। विशिखानेव पश्यन्ति भीष्मचापच्युतान् बहून्॥<br><br>2528: कुर्वाणं समरे कर्म सूदयानं च वाहिनीम्। व्याक्रोशन्त रणे तत्र नरा बहुविधा बहु॥<br><br>2529: अमानुषेण रूपेण चरन्तं पितरं तव। शलभा इव राजानः पतन्ति विधिचोदिताः॥<br><br>2530: भीष्माग्निमभिसंक्रुद्धं विनाशाय सहस्रशः। न हि मोघः शरः कश्चिदासीद् भीष्मस्य संयुगे॥<br><br>2531: नरनागाश्वकायेषु बहुत्वाल्लघुयोधिनः। भिनत्त्येकेन बाणेन सुमुखेन पतत्त्रिणा॥<br><br>2532: गजकण्टकसंनद्धं वज्रेणेव शिलोच्चयम्। द्वौ त्रीनपि गजारोहान् पिण्डितान् वर्मितानपि॥<br><br>2533: नाराचेन सुमुक्तेन निजघान पिता तव। यो यो भीष्मं नरव्याघ्रमभ्येति युधि कश्चन॥<br><br>2534: मुहूर्तदृष्टः स मया पतितो भुवि दृश्यते। एवं सा धर्मराजस्य वध्यमाना महाचमूः॥<br><br>2535: भीष्मेणातुलवीर्येण व्यशीर्यत सहस्रधा। प्राकम्पत महासेना शरवर्षेण तापिता॥<br><br>2536: पश्यतो वासुदेवस्य पार्थस्याथ शिखण्डिनः। वर्तमानाऽपि ते वीरा द्रवमाणान् महारथान्॥<br><br>2537: नाशक्नुवन् वारयितुं भीष्मबाणप्रपीडितान्। महेन्द्रसमवीर्येण वध्यमाना महाचमूः॥<br><br>2538: अभज्यत महाराज न च द्वौ सह धावतः। आविद्धनरनागाश्वं पतितध्वजकूबरम्॥<br><br>2539: अनीकं पाण्डुपुत्राणां हाहाभूतमचेतनम्। जघानात्र पिता पुत्रं पुत्रश्च पितरं तथा॥<br><br>2540: प्रियं सखायं चाक्रन्दे सखा दैवबलात्कृतः। विमुच्य कवचान्यन्ये पाण्डुपुत्रस्य सैनिकाः॥<br><br>2541: विमुक्तकेशा धावन्तः प्रत्यदृश्यन्त भारत। तद् गोकुलमिवोद्धान्तमुद्घान्तरथयूथपम्॥<br><br>2542: ददृशे पाण्डुपुत्रस्य सैन्यमार्तस्वरं तदा। प्रभज्यमानं सैन्यं तु दृष्ट्वा यादवनन्दनः॥<br><br>2543: उवाच पार्थं बीभत्सु निगृह्य रथमुत्तमम्। अयं स कालः सम्प्राप्तः पार्थ यस्तऽभिकाक्षितः॥<br><br>2544: प्रहरस्व नरव्याघ्र न चेन्मोहाद् विमुह्यसे। यत् त्वया कथितं वीर पुरा राज्ञां समागमे॥<br><br>2545: भीष्मद्रोणमुखान् सर्वान् धार्तराष्ट्रस्य सैनिकान्। सानुबन्धान् हनिष्यामि ये मां योत्स्यन्ति संयुगे॥<br><br>2546: इति तत् कुरु कौन्तेय सत्यं वाक्यमरिंदम। बीभत्सो पश्य सैन्यं स्वं भज्यमानं ततस्ततः॥<br><br>2547: द्रवतश्च महीपालान् पश्य यौधिष्ठिरे बले। दृष्ट्वा हि भीष्मं समरे व्यात्ताननमिवान्तकम्॥<br><br>2548: भयार्ताः प्रपलायन्ते सिंहात् क्षुद्रमृगा इव। एवमुक्तः प्रत्युवाच वासुदेवं धनंजयः॥<br><br>2549: नोदयाश्वान् यतो भीष्मो विगाहैतद् बलार्णवम्। पातयिष्यामि दुर्धर्षं वृद्धं कुरुपितामहम्॥<br><br>2550: संजय उवाच ततोऽश्वान् रजतप्रख्यान् नोदयाभास माधवः। यतो भीष्मरथो राजन् दुष्प्रेक्ष्यो रश्मिमवानिव॥<br><br>2551: ततस्तत् पुनरावृत्तं युधिष्ठिरबलं महत्। दृष्ट्वा पार्थं महाबाहुं भीष्मायोद्यतमाहवे॥<br><br>2552: ततो भीष्मः कुरुश्रेष्ठ सिंहवद् विनदन् मुहुः। धनंजयरथं शीघ्रं शरवर्षैरवाकिरत्॥<br><br>2553: क्षणेन स रथस्तस्य सहयः सहसारथिः। शरवर्षेण महता संछन्नो न प्रकाशते॥<br><br>2554: वासुदेवस्त्वसम्भ्रान्तो धैर्यमास्थाय सत्त्ववान्। चोदयामास तानश्वान् विचितान् भीष्मसायकैः॥<br><br>2555: ततः पार्थो धनुर्गृह्य दिव्यं जलदनिःस्वनम्। पातयामास भीष्मस्य धनुश्छित्त्वा त्रिभिः शरैः॥<br><br>2556: स च्छिन्नधन्वा कौरव्यः पुनरन्यन्महद् धनुः। निमिषान्तरमात्रेण सज्यं चक्रे पिता तव। ॥<br><br>2557: विचकर्ष ततो दो• धनुर्जलदनि:स्वनम्। अथास्य तदपि क्रुद्धश्चिच्छेद धनुरर्जुनः॥<br><br>2558: तस्य तत् पूजयामास लाघवं शान्तनोः सुतः। साधु पार्थ महाबाहो साधु भोः पाण्डुनन्दन॥<br><br>2559: त्वय्येवैतद् युक्तरूपं महत् कर्म धनंजय। प्रीतोऽस्मि सुभृशं पुत्र कुरु युद्धं मया सह॥<br><br>2560: इति पार्थं प्रशस्याथ प्रगृह्यान्यन्महद् धनुः। मुमोच समरे वीरः शरान् पार्थरथं प्रति॥<br><br>2561: अदर्शयद् वासुदेवो हययाने परं बलम्। मोघान् कुर्वशरांस्तस्य मण्डलान्याचरल्लघु॥<br><br>2562: तथा भीष्मस्तु सुदृढं वासुदेवधनंजयौ। विव्याध निशितैर्बाणैः सर्वगात्रेषु भारत॥<br><br>2563: शुशुभाते नरव्याघ्रौ तौ भीष्मशरविक्षतौ। गोवृषाविव संरब्धौ विषाणैरिखितङ्कितौ॥<br><br>2564: पुनश्चापि सुसंरब्धः शरैः शतसहस्रशः। कृष्णयोर्युधि संरब्धो भीष्मोऽथावारयद् दिशः॥<br><br>2565: वार्ष्णेयं च शरैस्तीक्ष्णैः कम्पयामास रोषित:। मुहुरभ्यर्दयन् भीष्मः प्रहस्य स्वनवत् तदा॥<br><br>2566: ततस्तु कृष्णः समरे दृष्ट्वा भीष्मपराक्रमम्। सम्प्रेक्ष्य च महाबाहुः पार्थस्य मृदुयुद्धताम्॥<br><br>2567: भीष्मं च शरवर्षाणि सृजन्तमनिशं युधि। प्रतपन्तमिवादित्यं मध्यमासाद्य सेनयोः॥<br><br>2568: वरान् वरान् विनिघ्नन्तं पाण्डुपुत्रस्य सैनिकान्। युगान्तमिव कुर्वाणं भीष्मं यौधिष्ठिरे बले॥<br><br>2569: अमृष्यमाणो भगवान् केशवः परवीरहा। अचिन्तयदमेयात्मा नास्ति यौधिष्ठिरं बलम्॥<br><br>2570: एकाह्रा हि रणे भीष्मो नाशयेद् देवदानवान्। किं नु पाण्डुसुतान् युद्धे सबलान् सपदानुगान्॥<br><br>2571: द्रवते च महासैन्यं पाण्डवस्य महात्मनः। एते च कौरवास्तूर्णं प्रभग्नान् वीक्ष्य सोमकान्॥<br><br>2572: प्राद्रवन्ति रणे दृष्ट्वा हर्षयन्तः पितामहम्। सोऽहं भीष्मं निहन्म्यद्य पाण्डवार्थाय दंशितः॥<br><br>2573: भारमेतं विनेष्यामि पाण्डवानां महात्मनाम्। अर्जुनो हि शरैस्तीक्ष्णैर्वध्यमानोऽपि संयुगे॥<br><br>2574: कर्तव्यं नाभिजानाति रणे भीष्मस्य गौरवात्। तथा चिन्तयतस्तस्य भूय एव पितामहः। प्रेषयामास संक्रुद्धः शरान् पार्थरथं प्रति॥<br><br>2575: तेषां बहुत्वात् तु भृशं शराणां दिशश्च सर्वाः पिहिता बभूवुः। न भास्करोऽदृश्यत रश्ममाली। ववुश्च वात्सतुमुलाः सधूमा दिशश्च सर्वाः क्षुभिता बभूवुः॥<br><br>2576: द्रोणो विकर्णोऽथ जयद्रथश्च भूरिश्रवाः कृतवर्मा कृपश्च। श्रुतायुरम्बष्ठपतिश्च राजा विन्दानुविन्दौ च मुदक्षिणश्च॥<br><br>2577: प्राच्याश्च सौवीरगणाश्च सर्वे वसातयः क्षुद्रकमालवाश्च। निदेशगाः शान्तनवस्य राज्ञः॥<br><br>2578: रनेकसाहस्रशतैर्ददर्श। किरीटिनं सम्परिवार्यमाणं शिनेर्नप्ता वारणयूथपैश्च॥<br><br>2579: ततस्तु दृष्ट्वार्जुनवासुदेवौ पदातिनागाश्वरथैः समन्तात्। अभिद्रुतौ शस्त्रभृतां वरिष्ठौ शिनिप्रवीरोऽभिससार तूर्णम्॥<br><br>2580: स तान्यनीकानि महाधनुष्माशिनिप्रवीरः सहसाभिपत्य। चकार साहाय्यमथार्जुनस्य विष्णुर्यथा वृत्रनिषूदनस्य॥<br><br>2581: विशीर्णनागाश्वरथध्वजौघं भीष्मेण वित्रासितसर्वयोधम्। युधिष्ठिरानीकमभिद्रवन्तं प्रोवाच संदृश्य शिनिप्रवीरः॥<br><br>2582: क्व क्षत्रिया यास्यथ नैष धर्मः सतां पुरस्तात् कथितः पुराणैः। मा स्वां प्रतिज्ञां त्यजत प्रवीराः स्वं वीरधर्म परिपालयध्वम्॥<br><br>2583: तान् वासवानन्तरजो निशाम्य नरेन्द्रमुख्यान् द्रवतः समन्तात्। पार्थस्य दृष्ट्वा मृदुयुद्धतां च भीष्मं च संख्ये समुदीर्यमाणम्। । ८२। अमृष्यमाणः स ततो महात्मा यशस्विनं सर्वदशाहभर्ता। उवाच शैनेयमभिप्रशंसन् दृष्ट्वा कुरूनापततः समग्रान्॥<br><br>2584: ये यान्ति ते यान्तु शिनिप्रवीर येऽपि स्थिताः सात्वत तेऽपि यान्तु। भीष्मं रथात् पश्य निपात्यमानं द्रोणं च संख्ये सगणं मयाद्य॥<br><br>2585: न मे रथी सात्वत कौरवाणां क्रुद्धस्य मुच्येत रणेऽद्य कश्चित्। तस्मादहं गृह्य रथाङ्गमुग्रं प्राणं हरिष्यामि महाव्रतस्य॥<br><br>2586: निहत्य भीष्मं सगणं तथाऽऽजौ द्रोणं च शेनेय रथप्रवीरौ। प्रीतिं करिष्यामि धनंजयस्य राज्ञश्च भीमस्य तथाऽिश्वनोच॥<br><br>2587: स्तत्पक्षिणो ये च नरेन्द्रमुख्याः। राज्येन राजानमजातशत्रु सम्पादयिष्याम्यहमद्य हृष्टः॥<br><br>2588: ततः सुनाभं वसुदेवपुत्रः सूर्यप्रभं वज्रसमप्रभावम्। क्षुरान्तमुद्यम्य भुजेन चक्र रथादवप्लुत्य विसृज्य वाहान्॥<br><br>2589: संकम्पयन् गां चरणैर्महात्मा वेगेन कृष्णः प्रससार भीष्मम्। मदान्धमाजौ समुदीर्णदर्प सिंहो जिघांसन्निव वारणेन्द्रम्॥<br><br>2590: सोऽभिद्रवन् भीष्ममनीकमध्ये क्रुद्धो महेन्द्रावरजः प्रमाथी। व्यालम्बिपीतान्तपटश्चकाशे घनो यथा खे तडितावनद्धः॥<br><br>2591: स्तच्चक्रपद्यं सुभुजोरुनालम्। यथादिपद्मं तरुणार्कवर्ण रराज नारायणनाभिजातम्॥<br><br>2592: तत् कृष्णकोपोदयसूर्यबुद्धं क्षुरान्ततीक्ष्णाग्रसुजातपत्रम्। तस्यैव देहोरुसर:प्ररूढं रराज नारायणबाहुनालम्॥<br><br>2593: तमात्तचक्रं प्रणदन्तमुच्चैः क्रुद्ध महेन्द्रावरजं समीक्ष्य। सर्वाणि भूतानि भृशं विनेदुः क्षयं कुरूणामिव चिन्तयित्वा॥<br><br>2594: स वासुदेवः प्रगृहीतचक्रः संवर्तयिष्यन्निव सर्वलोकम्। ऊभ्युत्पतल्लोकगुरुर्बभासे भूतानि धक्ष्यन्निव धूमकेतुः॥<br><br>2595: तमाद्रवन्तं प्रगृहीतचक्रं दृष्ट्वा देवं शान्तनवस्तदानीम्। असम्भ्रमं तद् विचकर्ष दोभ्यां महाधनुर्गाण्डिवतुल्यघोषम्॥<br><br>2596: उवाच भीष्मस्तमनन्तपौरुषं गोविन्दमाजावविमूढचेताः। एह्येहि देवेश जगनिवास नमोऽस्तु ते माधव चक्रपाणे॥<br><br>2597: प्रसह्य मां पातय लोकनाथ रथोत्तमात् सर्वशरण्य संख्ये॥<br><br>2598: त्वया हतस्यापि ममाघ कृष्ण श्रेयः परस्मिन्निह चैव लोके। सम्भावितोऽस्म्यन्धकवृष्णिनाथ लोकैस्त्रिभिर्वीर तवाभियानात्॥<br><br>2599: रथादवप्लुत्य ततस्त्वरावान् पार्थोऽप्यनुदुत्य यदुप्रवीरम्। जग्राह पीनोत्तमलम्बबाहुँ बाह्वोर्हरिं व्यायतपीनबाहुः॥<br><br>2600: निगृह्यमाणश्च तदाऽऽदिदेवो भृशं सरोषः किल चात्मयोगी। र्जिष्णु महावात इवैकवृक्षम्। । १००। पार्थस्तु विष्टभ्य बलेन पादौ भीष्मान्तिकं तूर्णमभिद्रवन्तम्। बलान्निजग्राह हरि किरीटी पदेऽथ राजन् दशमे कथञ्चित्॥<br><br>2601: अवस्थितं च प्रणिपत्य कृष्णं प्रीतोऽर्जुनः काञ्चनचित्रमाली। उवाच कोपं प्रतिसंहरेति गतिर्भवान् केशव पाण्डवानाम्॥<br><br>2602: ह हास्यते कर्म यथाप्रतिज्ञं पुत्रैः शपे केशव सोदरैश्च। अन्तं करिष्यामि यथा कुरूणां त्वयाऽहमिन्द्रनुज सम्प्रयुक्तः॥<br><br>2603: ततः प्रतिज्ञां समयं च तस्य जनार्दनः प्रीतमना निशम्य। स्थित: प्रिये कौरवसत्तमस्य रथं सचक्रः पुनरारुरोह॥<br><br>2604: स तानभीषून् पुनराददानः प्रगृह्य शङ्ख द्विषतां निहन्ता। विनादयामास ततो दिशश्च स पाञ्चजन्यस्य रवेण शौरिः॥<br><br>2605: व्याविद्धनिष्काङ्गदकुण्डलं तं रजोविकीर्णाञ्चितपद्मनेत्रम्। विशुद्धदंष्ट्रं प्रगृहीतशङ्ख विचुक्रुशुः प्रेक्ष्य कुरुप्रवीराः॥<br><br>2606: मृदङ्गभेरीपणवप्रणादा नेमिस्वना दुन्दुभिनि:स्वनाश्च। ससिंहनादाश्च बभूवुरुचाः सर्वेष्वनीकेषु ततः कुरूणाम्॥<br><br>2607: गाण्डीवघोषः स्तनयित्नुकल्पो जगाम पार्थस्य नभो दिशश्च। जग्मुश्च बाणा विमलाः प्रसन्नाः सर्वा दिशः पाण्डवचापमुक्ताः॥<br><br>2608: तं कौरवाणामधिपो जवेन भीष्मेण भूरिश्रवसा च सार्धम्। अभ्युद्ययावुद्यतवाणपाणिः कक्षं दिधक्षन्निव धूमकेतुः॥<br><br>2609: अथार्जुनाय प्रजिघाय भल्लान् भूरिश्रवाः सप्त सुवर्णपुडान्। दुर्योधनस्तोमरमुग्रवेगं शल्यो गदां शान्तनवश्च शक्तिम्॥<br><br>2610: स सप्तभिः सप्त शरप्रवेकान् संवार्य भूरिश्रवसा विसृष्टान्। शितेन दुर्योधनबाहुमुक्तं क्षुरेण तत् तोमरमुन्ममाथ॥<br><br>2611: तत: शुभामापतती स शक्तिं विद्युत्प्रभा शान्तनवेन मुक्ताम्। गदां च मद्राधिपबाहुमुक्तां द्वाभ्यां शराभ्यां निचकर्त वीरः॥<br><br>2612: ततो भुजाभ्यां बलवद् विकृष्य चित्रं धनुर्गाण्डिवमप्रमेयम्। माहेन्द्रमस्त्रं विधिवत् सुघोरं प्रादुश्चकाराद्भुतमन्तरिक्षे॥<br><br>2613: तेनोत्तमास्त्रेण ततो महात्मा सर्वाण्यनीकानि महाधनुष्मान्। निवारयामास किरीटमाली॥<br><br>2614: शिलीमुखाः पार्थधनुःप्रमुक्ता रथान् ध्वजाग्राणि धनूंषि बाहून्। निकृत्य देहान् विविशुः परेषां नरेन्द्रनागेन्द्रतुरङ्गमाणाम्॥<br><br>2615: ततो दिशः सोऽनुदिशश्च पार्थः शरैः सुधारैः समरे वितत्य। गाण्डीवशब्देन मनांसि तेषां किरीटमाली व्यथयाञ्चकार॥<br><br>2616: तस्मिंस्तथा घोरतमे प्रवृत्ते शङ्खस्वना दुन्दुभिनिःस्वनाश्चा अन्तर्हिता गाण्डिवनिःस्वनेन बभूवुरुचाश्वरथप्रणादाः॥<br><br>2617: गाण्डीवशब्दं तमथो विदित्वा विराटराजप्रमुखाः प्रवीराः। स्तं देशमाजग्मुरदीनसत्त्वाः॥<br><br>2618: सर्वाणि सैन्यानि त तावकानि यतो यतो गाण्डिवजः प्रणादः। ततस्ततः संनतिमेव जग्मुन तं प्रतीपोऽभिससार कश्चित्॥<br><br>2619: तस्मिन् सुघोरे नृपसम्प्रहारे हताः प्रवीराः सरथाश्वसूताः। गजाश्च नाराचनिपाततप्ता महापताकाः शुभरुक्मकक्ष्याः॥<br><br>2620: परीतसत्त्वाः सहसा निपेतुः किरीटिना भिन्नतनुत्रकायाः। दृढं हताः पत्रिभिरुचवेगैः पार्थेन भल्लैर्विमलैः शिताचैः॥<br><br>2621: निकृत्तयन्त्रा निहतेन्द्रकीला ध्वजा महान्तो ध्वजिनीमुखेषु। पदातिसङ्घाश्च रथाश्च संख्ये हयाश्च नागाश्च धनंजयेन॥<br><br>2622: बाणाहतास्तूर्णमपेतसत्त्वा विष्टभ्य गात्राणि निपेतुरुक्म्। ऐन्द्रेण तेनास्त्रवरेण राजन् महाहवे भिन्नतनुत्रदेहाः॥<br><br>2623: ततः शरौधैर्निशितैः किरीटिना नृदेहशस्त्रक्षतलोहितोदा। नदी सुघोरा नरमेदफेना प्रवर्तिता तत्र रणाजिरे॥<br><br>2624: वेगेन साऽतीव पृथुप्रवाहा परेतनागाश्वशरीररोधा। नरेन्द्रमज्जोच्छ्रितमांसपङ्का प्रभूतरक्षोगणभूतसेविता॥<br><br>2625: शिरःकपालाकुलकेशशाद्वला शरीरसङ्घातसहस्रवाहिनी। विशीर्णनानाकवचोर्मिसंकुला नराश्वनागास्थिनिकृत्तशर्करा॥<br><br>2626: श्वकङ्कशालावृकगृध्रकाकैः क्रव्यादसङ्घश्च तरक्षुभिश्च। उपेतकूलां ददृशुर्मनुष्याः क्रूरां महावैतरणीप्रकाशाम्॥<br><br>2627: मैदोवसासृक्प्रवहां सुभीमाम्। हतप्रवीरां च तथैव दृष्ट्वा सेनां कुरूणामथ फाल्गुनेन॥<br><br>2628: ते चेदिपाञ्चालकरूषमत्स्याः पार्थाश्च सर्वे सहिताः प्रणेदुः। जयप्रगल्भाः पुरुषप्रवीराः संत्रासयन्तः कुरुवीरयोधान्॥<br><br>2629: हतप्रवीराणि बलानि दृष्ट्वा किरीटिना शत्रुभयावहेन। वित्रास्य सेनां ध्वजिनीपतीनां सिंहो मृगाणामिव यूथसङ्घान्॥<br><br>2630: विनेदतुस्तावतिहर्षयुक्ती गाण्डीवधन्वा च जनार्दनश्च। ततो रविं संवृतरश्मिजालं दृष्ट्वा भृशं शस्त्रपरिक्षताङ्गाः॥<br><br>2631: मसह्यमुद्वीक्ष्य युगान्तकल्पम्। अथापयानं कुरवः सभीष्माः सद्रोणदुर्योधनबाह्निकाच॥<br><br>2632: चक्रुर्निशां संधिगतां समीक्ष्य विभावसोर्लोहितरागयुक्ताम्। अवाप्य कीर्तिं च यशश्च लोके विजित्य शंत्रूश्च धनंजयोऽपि। । १३३ ययौ नरेन्द्रैः सह सौदरैश्च समाप्तकर्मा शिबिरं निशायाम्। ततः प्रजज्ञे तुमुलः कुरूणां निशामुखे घोरतमः प्रणादः॥<br><br>2633: रणे रथानामयुतं निहत्य हता गजा: सप्तशतार्जुनेन। प्राच्याश्च सौवीरगणाश्च सर्वे निपातिताः क्षुद्रकमालवाश्च॥<br><br>2634: महत् कृतं कर्म धनंजयेन कर्तुं यथा नार्हति कश्चिदन्यः। श्रुतायुरम्बष्ठपतिश्च राजा तथैव दुर्मर्षणचित्रसेनौ॥<br><br>2635: द्रोणः कृपः सैन्धवबाह्निकौ च भूरिश्रवाः शल्यशलौ च राजन्। अन्ये च योधाः शतश: समेताः क्रुद्धेन पार्थेन रणस्य मध्ये॥<br><br>2636: स्वबाहुवीर्येण जिताः सभीष्माः किरीटिना लोकमहारथेन। इति ब्रुवन्तः शिबिराणि जग्मुः सर्वे गणा भारत ये त्वदीयाः॥<br><br>2637: विभ्राजमानैश्च तथा प्रदीपैः। किरीटिवित्रासितसर्वयोधा चक्रे निवेशं ध्वजिनी कुरूणाम्॥<br><br>2638: संजय उवाच मनीकिनीनां प्रमुखे महात्मा। ययौ सपत्नान् प्रति जातकोपो वृतः समग्रेण बलेन भीष्मः॥<br><br>2639: तं द्रोणदुर्योधनबालिकाश्च तथैव दुर्मर्षणचित्रसेनौ। नृपास्तथाऽन्ये प्रययुः समन्तात्॥<br><br>2640: स तैर्महद्भिश्च महारथैश्च तेजस्विभिर्वीर्यवद्धिश्च राजन्। वृतः स देवैरिव वज्रपाणिः॥<br><br>2641: तस्मिन्ननीकप्रमुखे विषक्ता दोधूयमानाश्च महापताकाः। सुरक्तपीतासितपाण्डुराभा महागजस्कन्धगता विरेजुः॥<br><br>2642: सा वाहिनी शान्तनवेन गुप्ता महारथैर्वारणवाजिभिश्च। बभौ सविद्युत्स्तनयिलुकल्पा जलागमै द्यौरिव जातमेघा॥<br><br>2643: ततो रणायाभिमुखी प्रयाता प्रत्यर्जुनं शान्तनवाभिगुप्ता। सेना महोग्रा सहसा कुरूणां वेगो यथा भीम इवापगायाः॥<br><br>2644: तं व्यालनानाविधगूढसारं गजाश्वपादातरथौघपक्षम्। व्यूहं महामेघसमं महात्मा ददर्श दूरात् कपिराजकेतुः॥<br><br>2645: विनिर्ययौ केतुमता रथेन नरर्षभः श्वेतहयेन वीरः। वरूथिना सैन्यमुखे महात्मा वधे धृतः सर्वसपत्नयूनाम्॥<br><br>2646: सूपस्करं सोत्तरबन्धुरेषं यत्तं यदूनामृषभेण संख्ये। कपिध्वजं प्रेक्ष्य विषेदुराजौ सहैव पुत्रैस्तव कौरवेयाः॥<br><br>2647: प्रकर्षता गुप्तमुदायुधेन किरीटिना लोकमहारथेन। श्चतुश्चतुळलसहस्रकर्णम्॥<br><br>2648: यथा हि पूर्वेऽहनि धर्मराज्ञा व्यूहः कृतः कौरवसत्तमेन। तथा न भूतो भुवि मानुषेषु न दृष्टपूर्वो न च संश्रुतश्च॥<br><br>2649: ततो यथादेशमुपेत्य तस्थुः पाञ्चालमुख्याः सह चेदिमुख्यैः। ततः समादेशसमाहतानि भेरीसहस्राणि विनेदुराजौ॥<br><br>2650: शङ्खस्वनास्तूर्यरथस्वनाश्च सर्वेष्वनीकेषु ससिंहनादाः। ततः सबाणानि महास्वनानि विस्फार्यमाणानि धनूंषि वीरैः॥<br><br>2651: क्षणेन भेरीपणवप्रणादानन्तर्दधुः शङ्खमहास्वनाश्च। तच्छङ्खशब्दावृतमन्तरिक्षमुद्भूतबीमाद्भुतरेणुजालम्॥<br><br>2652: मालोक्य वीराः सहसाभिपेतुः। रथी रथेनाभिहतः ससूतः पपात साश्वः सरथः सकेतुः॥<br><br>2653: गजो गजेनाभिहतः पपात पदातिना चाभिहतः पदातिः। ?रीकृतान्यद्भुतदर्शनानि। प्रासैश्च खड्डैश्च समाहतानि सदश्ववृन्दानि सदश्ववृन्दैः॥<br><br>2654: सुवर्णतारागणभूषितानि सूर्यप्रभाभानि शरावराणि। विदार्यमाणानि परश्वधैश्च प्रासैश्च खड्डैश्च निपेतुरुक्म्॥<br><br>2655: गजैविषाणैर्वरहस्तरुग्णाः केचित् ससूता रथिनः प्रपेतुः। गजर्षभाश्चापि रथर्षभेण निपातिता बाणहताः पृथिव्याम्॥<br><br>2656: गजौघवेगोद्धतसादितानां श्रुत्वा विषेदुः सहसा मनुष्याः। आस्विनं सादिपदातियूनां विषाणगात्रावरताडितानाम्॥<br><br>2657: सम्भ्रान्तनागाश्वरथे मुहूर्ते महाक्षये सादिपदातियूनाम्। महारथैः सम्परिवार्यमाणो ददर्श भीष्मः कपिराजकेतुम्॥<br><br>2658: तं पञ्चतालोच्छ्रिततालकेतुः सदश्ववेगाद्भुतवीर्ययानः। महास्त्रबाणाशनिदीप्तिमन्तं किरीटिनं शान्तनवोऽभ्यधावत्॥<br><br>2659: मिन्द्रात्मजं द्रोणमुखा विमः। कृपश्च शल्यश्च विविंशतिश्च दुर्योधनः सौमदत्तिश्च राजन्॥<br><br>2660: ततो रथानां प्रमुखादुपेत्य सर्वास्त्रवित् काञ्चनचित्रवर्मा। स्तानर्जुनस्यात्मसुतोऽभिमन्युः॥<br><br>2661: मसह्यकर्मा विनिहत्य कार्ष्णिः। बभौ महामन्त्रहुतार्चिमाली भगवानिवाग्निः॥<br><br>2662: ततः स तूर्णं रुधिरोदफेनां कृत्वा नदीमाशु रणे रिपूणाम्। जगाम सौभद्रमतीत्य भीष्मो महारथं पार्थमदीनसत्त्वः॥<br><br>2663: ततः प्रहस्याद्भुतविक्रमेण गाण्डीवमुक्तेन शिलाशितेना विपाठजालेन महास्त्रजालं विनाशयामास किरीटमाली॥<br><br>2664: सक्तकर्मा कपिराजकेतुः। भीष्मं महात्माभिववर्ष तूर्णं शरौघजालैर्विमलैश्च भल्लैः॥<br><br>2665: तथैव भीष्माहतमन्तरिक्ष महास्त्रजालं कपिराजकेतोः। विशीर्यमाणं ददृशुस्त्वदीया दिवाकरेणेव तमोऽभिभूतम्॥<br><br>2666: मदीनवत् सत्पुरुषोत्तमाभ्याम्। ददर्श लोकः कुरुसुंजयाच तद् द्वैरथं भीष्मधनंजयाभ्याम्॥<br><br>2667: संजय उवाच द्रौणिभूरिश्रवाः शल्यश्चित्रसेनश्च मारिष पुत्रः सांयमनेश्चैव सौभद्रं पर्यवारयन्॥<br><br>2668: संसक्तमतितेजोभिस्तमेकं ददृशुर्जनाः। पञ्चभिर्मनुजव्यात्रैर्गजैः सिंहशिशुं यथा। ॥<br><br>2669: नातिलक्ष्यतया कश्चिन्न शौर्यं न पराक्रमे। बभूव सदृशः काङ्गेर्नास्त्रे नापि च लाघवे॥<br><br>2670: तथा तमात्मजं युद्धे विक्रमन्तमरिंदमम्। दृष्ट्वा पार्थः सुसंयत्तं सिंहनादमथानदत्॥<br><br>2671: पीडयानं तु तत् सैन्यं पौत्रं तव विशाम्पते। दृष्ट्वा त्वदीया राजेन्द्र समन्तात् पर्यवारयन्॥<br><br>2672: ध्वजिनीं धार्तराष्ट्राणां दीनशत्रुरदीनवत्। प्रत्युद्ययौ स सौभद्रस्तेजसा च बलेन च॥<br><br>2673: तस्य लाघवमार्गस्थमादित्यसदृशप्रभम्। व्यदृश्यत महच्चापं समरे युध्यतः परैः॥<br><br>2674: स द्रौणिमिषुणैकेन विद्ध्वा शल्यं च पञ्चभिः। ध्वजं सांयमनेश्चैव सोऽष्टाभिश्चिच्छिदे ततः॥<br><br>2675: रुक्मदण्डां महाशक्तिं प्रेषितां सौमदत्तिना। शितेनोरगसंकाशां पत्रिणापजहार ताम्॥<br><br>2676: शल्यस्य च महावेगानस्यतः समरे शरान्। निवार्यार्जुनदायादो जघान चतुरो हयान्॥<br><br>2677: भूरिश्रवाश्च शल्यश्च द्रौणिः सांयमनि: शलः। नाभ्यवर्तन्त संरलब्धाः काणैर्बाहुबलोदयम्॥<br><br>2678: ततस्त्रिगर्ता राजेन्द्र मद्राश्च सह केकयैः। पञ्चविंशतिसाहस्रास्तव पुत्रेव चोदिताः॥<br><br>2679: धनुर्वेदविदो मुख्या अजेयाः शत्रुभिर्येधि। सहपुत्रं जिघांसन्तं परिवब्रः किरीटिनम्॥<br><br>2680: तौ तु तत्र पितापुत्रौ परिक्षिप्तौ महारथौ। । ददर्श ग़जन् पाञ्चाल्यः सेनापतिररिंदम॥<br><br>2681: स वारणरथौघानां सहस्रैर्बहुभिर्वृतः। वाजिभिः पत्तिभिश्चैव वृतः शतसहस्रशः॥<br><br>2682: धनुर्विस्फार्य संक्रुद्धो नोदयित्वा च वाहिनीम्। ययौ तं मद्रकानीकं केकयांश्च परंतप॥<br><br>2683: तेन कीर्तिमता गुप्तमनीकं दृढधन्वना। संरब्धरथनागाश्वं योत्स्यमानमशोभत॥<br><br>2684: सोऽर्जुनप्रमुखे यान्तं पाञ्चालकुलवर्धनः। त्रिभिः शारद्वतं बाणैर्जत्रुदेशे समार्पयत्॥<br><br>2685: ततः स मद्रकान् हत्वा दशैव दशभिः शरैः। पृष्ठरक्षं जघानाशु भल्लेन कृतवर्मणः॥<br><br>2686: दमनं चापि दायादं पौरवस्य महात्मनः। जघान विमलाचेण नाराचेन परंतपः॥<br><br>2687: ततः सांयमनेः पुत्रः पाञ्चाल्यं युद्धदुर्मदम्। अविध्यत् त्रिंशता बाणैर्दशभिश्चास्य सारथिम्॥<br><br>2688: सोऽतिविद्धो महेष्वासः सृक्किणी परिसंलिहन्। भल्लेन भृशतीक्ष्णेन न चिकर्तास्य कार्मुकम्॥<br><br>2689: अथैनं पञ्चविंशत्या क्षिप्रमेव समार्पयत्। अश्वांश्चास्यावधीद् राजन्नुभौ तौ पाjि सारथी॥<br><br>2690: स हताश्वे रथे तिष्ठन् ददर्श भरतर्षभ। पुत्रः सांयमनेः पुत्रं पाञ्चाल्यस्य महात्मनः॥<br><br>2691: स प्रगृह्य महाघोरं निस्त्रिशवरमायसम्। पदातिस्तूर्णमानछेद् रथस्थं पुरुषर्षभः॥<br><br>2692: तं महौघमिवायान्तं खात् पतन्तमिवोरगम्। भ्रान्तावरणनिस्त्रिंशं कालोत्सृष्टमिवान्तकम्॥<br><br>2693: दीप्यमानमिवादित्यं मत्तवारणाविक्रमम्। अपश्यनं पाण्डवास्तत्र धृष्टद्युम्नश्च पार्षतः॥<br><br>2694: तस्य पाञ्चालदायादः प्रतीपमभिधावतः। शितनिस्त्रिशहस्तस्य शरावरणधारिणः॥<br><br>2695: बाणवेगमतीतस्य तथाभ्याशमुपेयुषः। त्वरन् सेनापतिः क्रुद्धो बिभेद गदया शिरः॥<br><br>2696: तस्य राजन् स निस्त्रिंशं सुप्रभं च शरावरम्। हतस्य पततो हस्ताद् वेगेन न्यपतद् भुवि॥<br><br>2697: तं निहत्य गदाचेण स लेभे परमां मुदम्। पुत्रः पाञ्चालराजस्य महात्मा भीमविक्रमः॥<br><br>2698: तस्मिन् हते महेष्वासे राजपुत्रे महारथे। हाहाकारो महानासीत् तव सैन्यस्य मारिष॥<br><br>2699: ततः सायंमनिः क्रुद्धौ दृष्ट्वा निहतमात्मजम्। अभिदुद्राव वेगेन पाञ्चाल्यं युद्धदुर्मदम्॥<br><br>2700: तौ तत्र समरे शूरौ समेतौ युद्धदुर्मदौ। ददृशुः सर्वराजानः कुरवः पाण्डवास्तथा॥<br><br>2701: ततः सांयमनि: क्रुद्धः पार्षतं परवीरहा। आजघान त्रिभिर्वाणैस्तोत्रैरिव महाद्विपम्॥<br><br>2702: तथैव पार्षतं शूरं शल्यः समितिशोभनः। आजधानोरसि क्रुद्धस्ततो युद्धमवर्तत॥<br><br>2703: धृतराष्ट्र उवाच दैवमेव परं मन्ये पौरुषादपि संजय। यत् सैन्यं मम पुत्रस्य पाण्डुसैन्येन बाध्यते। । । । नित्यं हि मामकांस्तात हतानेव हि शंससि। अव्यग्रांश्च प्रहृष्टांश्च नित्यं शंससि पाण्डवान्॥<br><br>2704: हीनान् पुरुषकारेण मामकानद्य संजय। पातितान् पात्यमानांश्च हतानेव च शंससि॥<br><br>2705: युध्यमानान् यथाशक्ति घटमानाञ्जयं प्रति। पाण्डवा हि जयन्त्येव जीयन्ते चैव मामकाः॥<br><br>2706: सोऽहं तीव्राणि दुःखानि दुर्योधनकृतानि च। श्रोष्यामि सततं तात दुःसहानि बहूनि च॥<br><br>2707: तमुपायं न पश्यामि जीयेरन् येन पाण्डवाः न्। मामका विजयं युद्धे प्राप्नुयुर्येन संजय॥<br><br>2708: संजय उवाच शृणु राजन् स्थिरो क्षयं मनुष्यदेहानां गजवाजिरथक्षयम्। भूत्वा तवैवापनयो महान्॥<br><br>2709: धृष्टद्युम्नस्तु शल्येन पीडितो नवभिः शरैः। पीडयामास संक्रुद्धो मद्राधिपतिमायसैः॥<br><br>2710: तत्राद्भुतमपश्याम पार्षतस्य पराक्रमम्। न्यवारयत यस्तूर्णं शल्यं समितिशोभनम्॥<br><br>2711: नान्तरं दृश्यते तत्र तयोश्च रथिनोस्तदा। मुहूर्तमिव तद् युद्धं तयोः सममिवाभवत्॥<br><br>2712: ततः शल्यो महाराज धृष्टद्युम्नस्य संयुगे। धनुश्चिच्छेद भल्लेन पीतेन निशितेन च। ॥<br><br>2713: अथैनं शरवर्षेण च्छादयामास संयुगे। गिरिं जलागमे यद्वज्जलदा जलवृष्टिभिः॥<br><br>2714: अभिमन्युस्तत: क्रुद्धो धृष्टद्युम्ने च पीडिते। अभिदुद्राव वेगेन मद्रराजरथं प्रति॥<br><br>2715: ततो मद्राधिपरथं कार्णः प्राप्यातिकोपनः। आर्तायनिममेयात्मा विव्याध निशितैः शरैः॥<br><br>2716: ततस्तु तावका राजन् परीप्सन्तोऽर्जुनि रणे। मद्रराजरथं तूर्णं परिवार्यावतस्थिरे॥<br><br>2717: दुर्योधनो विकर्णश्च दुःशासनविविंशती। दुर्मर्षणो दुःसहश्च चित्रसेनोऽथ दुर्मुखः॥<br><br>2718: सत्यव्रतश्च भद्रं ते पुरुमित्रश्च भारत। एते मद्राधिपरथं पालयन्तः स्थिता रणे॥<br><br>2719: तान् भीमसेनः संक्रुद्धो धृष्टद्युम्नश्च पार्षतः। द्रौपदेयाऽभिमन्युश्च माद्रीपुत्रौ च पाण्डवौ॥<br><br>2720: धार्तराष्ट्रान् दशरथान् दशैव प्रत्यवारयन्। नानारूपाणि शस्त्राणि विसृजन्तो विशाम्पते॥<br><br>2721: १९॥<br><br>2722: अभ्यवर्तन्त संहृष्टाः परस्परवधैषिणः। ते वै समेयुः संग्रामे राजन् दुर्मन्त्रिते तव॥<br><br>2723: तस्मिन् दशरथे क्रुद्धे वर्तमाने महाभये। तावकानां परेषां वा प्रेक्षका रथिनोऽभवन॥<br><br>2724: शस्त्राण्यनेकरूपाणि विसृजन्तो महारथाः। अन्योन्यमभिमर्दन्तः सम्प्रहारं प्रचक्रिरे॥<br><br>2725: ते तदा जातसंरम्भाः सर्वेऽन्योन्यं जिघांसवः। अन्योन्यमभिमर्दन्तः स्पर्धमानाः परस्परम्॥<br><br>2726: अन्योन्यस्पर्धया राजज्ञातयः सङ्गता मिथः। महास्त्राणि विमुञ्चन्तः समापेतुरमर्षिणः॥<br><br>2727: दुर्योधनस्तु संक्रुद्धो धृष्टद्युम्नं महारणे। विव्याध निशितैर्बाणैश्चतुर्भिः समरे द्रुतम्॥<br><br>2728: दुर्मर्षणश्च विंशत्या चित्रसेनश्च पञ्चभिः। दुर्मुखो नवभिर्बाणैर्दुःसहश्चापि सप्तभिः॥<br><br>2729: विविंशतिः पञ्चभिश्च त्रिभिर्दुःशासनस्तथा। तान् प्रत्यविध्यद् राजेन्द्र पार्षतः शत्रुतापनः॥<br><br>2730: एकैकं पञ्चविंशत्या दर्शयन् पाणिलाघवम्। सत्यव्रतं च समरे पुरुमित्रं च भारत॥<br><br>2731: अभिमन्युरविध्यत् तु दशभिर्दशभिः शरैः। माद्रीपुत्रौ तु समरे मातुलं मातृनन्दनौ॥<br><br>2732: अविध्येतां शरैस्तीक्ष्णैस्तदद्भुतमिवाभवत्। ततः शल्यो महाराज स्वस्रीयौ रथिनां वरौ॥<br><br>2733: शरैर्बहुभिरानछेत् कृतप्रतिकृतैषिणौ। छाद्यमानौ ततस्तौ तु माद्रीपुत्रौ न चेलतुः॥<br><br>2734: अथ दुर्योधनं दृष्ट्वा भीमसेनो महाबलः। विधित्सुः कलहस्यान्तं गदां जग्राह पाण्डव:॥<br><br>2735: तमुद्यतगदं दृष्ट्वा कैलासमिव शृङ्गिणम्। भीमसेनं महाबाहुं पुत्रास्ते प्राद्रवन् भयात्॥<br><br>2736: दुर्योधनस्तु संक्रुद्धो मागधं समचोदयत्। अनीकं दशसाहस्रं कुञ्चराणां तरस्विनाम्॥<br><br>2737: गजानीकेन सहितस्तेन राजा सुयोधनः। मागधं पुरतः कृत्वा भीमसेनं समभ्ययात्॥<br><br>2738: आपतन्तं च तं दृष्ट्वा गजानीकं वृकोदरः। गदापाणिरवारोहद् रथात् सिहं इवोन्नदन्॥<br><br>2739: अद्रिसारमयीं गुर्वी प्रगृह्य महतीं गदाम्। अभ्यधावद् गजानीकं व्यादितास्य इवान्तकः॥<br><br>2740: स गजान् गदया निघ्नन् व्यचरत् समरे बली। भीमसेनो महाबाहुः सवज्र इव वासवः॥<br><br>2741: तस्य नादेन महता मनोहृदयकम्पिना। व्यत्यचेष्टन्त संहत्य गजा भीमस्य गर्जतः॥<br><br>2742: ततस्तु द्रौपदीपुत्राः सौभद्रश्च महारथः। नकुलः सहदेवश्च धृष्टद्युम्नश्च पार्षतः॥<br><br>2743: पृष्ठं भीमस्य रक्षन्तः शरवर्षेण वारणान्। अभ्यवर्षन्त धावन्तो मेघा इव गिरीन् यथा॥<br><br>2744: क्षुरैः क्षुरप्रैर्भल्लैश्च पीतैश्चाञ्जलिकैः शितैः। व्यरत्रुत्तमाङ्गानि पाण्डवा गजयोधिनाम्॥<br><br>2745: शिरोभिः प्रपतद्भिश्च बाहुभिश्च विभूषितैः। अश्मवृष्टिरिवाभाति पाणिभिश्च सहाकुशैः॥<br><br>2746: हृतोत्तमाङ्गाः स्कन्धेषु गजानां गजयोधिनः। अदृश्यन्ताचलाचेषु दुमा भग्नशिखा इव॥<br><br>2747: धृष्टद्युम्नहतानन्यानपश्याम महागजान्। पतत: पात्यमानांश्च पार्षतेन महात्मना॥<br><br>2748: मागधोऽथ महीपालो गजमैरावणोपमम्। प्रेषयामास समरे सौभद्रस्य रथं प्रति॥<br><br>2749: तमापतन्तं सम्प्रेक्ष्य मागधस्य महागजम्। जघानैकेषुणा वीरः सौभद्रः परवीरहा॥<br><br>2750: तस्यावर्जिनागस्य कार्ष्णिः परपुरंजयः। राज्ञो रजतपुखेन भल्लेनापाहरच्छिरः॥<br><br>2751: विगाह्य तद् गजानीकं भीमसेनोऽपि पाण्डवः। व्यचरत् समरे मृद्गन् गजानिन्द्रो गिरीनिव॥<br><br>2752: एकप्रहारनिहतान् भीमसेनेन दन्तिनः। अपश्याम रणे तस्मिन् गिरीन् वज्रहतानिव॥<br><br>2753: भग्नदन्तान् भग्नकटान् भग्नसक्थांश्च वारणान्। भग्नपृष्ठत्रिकानन्यान् निहतान् पर्वतोपमान्॥<br><br>2754: नदतः सीदतश्चान्यान् विमुखान् समरे गतान्। विद्रुतान् भयसंविग्नांस्तथा विशकृतोऽपरान्॥<br><br>2755: भीमसेनस्य मार्गेषु पतितान् पर्वतोपमान्। अपश्यं निहतान् नागान् राजन् निष्ठीवतोऽपरान्॥<br><br>2756: वमन्तो रुधिरं चान्ये भिन्नकुम्भा महागजाः। विह्वलन्तो गता भूमि शैला इव धरातले॥<br><br>2757: मेदोरुधिरदिग्धाङ्गो वसामज्जासमुक्षितः। व्यचरत् समरे भीमो दण्डपाणिरिवान्तकः॥<br><br>2758: गजानां रुधिरक्लिन्नां गदां बिभ्रद् वृकोदरः। घोरः प्रतिभयश्चासीत् पिनाकीव पिनाकधृक्॥<br><br>2759: सम्मथ्यमानाः क्रुद्धेन भीमसेनेन दन्तिनः। सहसा प्राद्रवन् क्लिष्टा मृनन्तस्तव वाहिनीम्॥<br><br>2760: तं हि वीरं महेष्वासं सौभद्रप्रमुखा रथाः। पर्यरक्षन्त युध्यन्तं वज्रायुधमिवामराः॥<br><br>2761: शोणिताक्ता गदां बिभ्रदुक्षितां गजशोणितैः। कृतान्त इव रौद्रात्मा भीमसेनो व्यदृश्यत॥<br><br>2762: व्यायच्छमानं गदया दिखं सर्वासु भारत। अपश्याम रणे भीमं नृत्यन्तमिव शंकरम्॥<br><br>2763: यमदण्डोपमां गुर्वीमिन्द्राशनिसमस्वनाम्। अपश्याम महाराज रौद्रां विशसनी गदाम्॥<br><br>2764: विमिश्रां केशमज्जाभिः प्रदिग्धां रुधिरेण च। पिनाकमिव रुद्रस्य क्रुद्धस्याभिघ्नतः पशून्॥<br><br>2765: यथा पशूनां संघातं यष्ट्या पालः प्रकालयेत्। तथा भीमो गजानीकं गदया समकालयत्॥<br><br>2766: गदया वध्यमानास्ते मार्गणैश्च समन्ततः। स्वान्यनीकानि मृनन्तः प्राद्रवन् कुञ्जरास्तव॥<br><br>2767: महावात इवाभ्राणि विधमित्वा स वारणान्। अतिष्ठत् तुमुले भीमः श्मशान इव शूलभृत्॥<br><br>2768: संजय उवाच हते तस्मिन् गजानीके पुत्रो दुर्योधनस्तव। भीमसेनं नतेत्येवं सर्वसैन्यान्यचोदयत्॥<br><br>2769: ततः सर्वाण्यनीकानि तव पुत्रस्य शासनात्। अभ्यद्रवन् भीमसेनं नदन्तं भैरवान् रवान्॥<br><br>2770: तं बलौघमपर्यन्तं देवैरपि सुदुःसहम्। आपतन्तं सुदुष्पारं समुद्रमिव पर्वणि॥<br><br>2771: रथनागाश्वकलिलं शङ्खदुन्दुभिनादितम्। अनन्तरथपादातं रजसा सर्वतो वृतम्॥<br><br>2772: तं भीमसेनः समरे महोदधिमिवापरम्। सेनासागरमक्षोभ्यं वेलेव समवारयत्॥<br><br>2773: तदाश्चर्यमपश्याम पाण्डवस्य महात्मनः। भीमसेनस्य समरे राजन् कर्मातिमानुषम्॥<br><br>2774: उदीर्णान् पार्थिवान् सर्वान् साश्वान् सरथकुञ्जरान्। असम्भ्रमं भीमसेनो गदया समवारयत्॥<br><br>2775: स संवार्य बलौघांस्तानं गदया रथिनां वरः। अतिष्ठत् तुमुले भीमो गिरिर्मेरुरिवाचलः॥<br><br>2776: तस्मिन् सुतुमुले घोरे काले परमदारुणे। भ्रातरश्चैव पुत्राश्च धृष्टद्युम्नश्च पार्षतः॥<br><br>2777: द्रौपदेयाऽभिमन्युश्च शिखण्डी चापराजितः। न प्राजहन् भीमसेनं भये जाते महाबलम्॥<br><br>2778: ततः शैक्यायसीं गुर्वी प्रगृह्य महतीं गदाम्। अधावत् तावकान् योधान् दण्डपाणिरिवान्तकः॥<br><br>2779: पोथयन् स्थवृन्दानि वाजिवृन्दानि चाभिभूः। कर्षयन् स्थवृन्दानि बाहुवेगेन पाण्डवः॥<br><br>2780: विनिनन् व्यचरत् संख्ये युगान्ते कालवद् विभुः। उरुवेगेन संकर्षन् रथजालानि पाण्डवः॥<br><br>2781: बलानि सम्पमर्दाशु नड्वलानीव कुञ्जरः। मृनन् रथेभ्यो रथिनो गजेभ्यो गजयोधिनः॥<br><br>2782: सादिनचाश्वपृष्ठेभ्यो भूमौ चापि पदातिनः। गदया व्यधमत् सर्वान् वातो वृक्षानिवौजसा॥<br><br>2783: भीमसेनो महाबाहुस्तव पुत्रस्य वै बले। सापि मज्जावसामांसैः प्रदिग्धा रुधिरेण च॥<br><br>2784: अदृश्यत महारौद्रा गदा नागाश्वपातनी। तत्र तत्र हतैश्चापि मनुष्यगजवाजिभिः॥<br><br>2785: रणाङ्गणं समभवन्मृत्योरावाससंनिभम्। पिनाकमिव रुद्रस्य क्रुद्धस्याभिघ्नतः पशून्॥<br><br>2786: यमदण्डोपमामुग्रामिन्द्राशनिसमस्वनाम्। ददृशुर्भीमसेनस्य रौद्रीं विशसनीं गदाम्॥<br><br>2787: आविद्ध्यतो गदां तस्य कौन्तेयस्य महात्मनः। बभौ रूपं महाघोरं कालस्येव युगक्षये॥<br><br>2788: तं तथा महतीं सेनां द्रावयन्तं पुनः पुनः। दृष्ट्वा मृत्युमिवायान्तं सर्वे विमनसोऽभवन्॥<br><br>2789: यतो यतः प्रेक्षते स्म गदामुद्यम्य पाण्डवः। तेन तेन स्म दीर्यन्ते सर्वसैन्यानि भारत॥<br><br>2790: प्रदारयन्तं सैन्यानि बलेनामितविक्रमम्। ग्रसमानमनीकानि व्यादितास्यमिवान्तकम्॥<br><br>2791: तं तथा भीमकर्माणं प्रगृहीतमहागदम्। दृष्ट्वा वृकोदरं भीष्मः सहसैव समभ्ययात्॥<br><br>2792: महता रथघोषेण रथेनादित्यवर्चसा। छादयशरवर्षेण पर्जन्य इव वृष्टिमान्॥<br><br>2793: तमायान्तं तथा दृष्ट्वा व्यात्ताननमिवान्तकम्। भीष्मं भीमो महाबाहुः प्रत्युदीयादमर्षितः॥<br><br>2794: तस्मिन् क्षणे सात्यकिः सत्यसंध: शिनिप्रवीरोऽभ्यपतत्पितामहम्। निघ्नन्नमित्रान् धनुषा दृढेन संकम्पयंस्तव पुत्रस्य सैन्यम्॥<br><br>2795: तं यान्तमश्चै रजतप्रकाशैः शरान् वपन्तं निशितान् सुपुङ्खान्। नाशक्नुवन् धारयितुं तदानीं सर्वे गणा भारत ये त्वदीयाः॥<br><br>2796: रलम्बुषो राक्षसोऽसौ तदानीम्। शरैश्चतुर्भिः प्रतिविद्ध्य तं च नप्ता शिनेरभ्यपतद् रथेन॥<br><br>2797: अन्वागतं वृष्णिवरं निशम्य तं शत्रुमध्ये परिवर्तमानम्। प्रद्रावयन्तं कुरुपुङ्गवांश्च पुनः पुनश्च प्रणदन्तमाजौ॥<br><br>2798: योधास्त्वदीयाः शरवर्षैरवर्षन् मेघा यथा भूधरमम्बुवेगैः। मध्यन्दिने सूर्यमिवातपन्तम्॥<br><br>2799: दृते राजन् सोमदत्तस्य पुत्रात्। स वै समादाय धनुर्महात्मा भूरिश्रवा भारत सौमदत्तिः॥<br><br>2800: दृष्ट्वा रथान् स्वान् व्यपनीयमानान् प्रत्युद्ययौ सात्यकिं योद्भुमिच्छन्॥<br><br>2801: संजय उवाच ततो भूरिश्रवा राजन् सात्यकिं नवभिः शरैः। प्राविध्यद् भृशसंक्रुद्धस्तोत्रैरिव महाद्विपम्॥<br><br>2802: कौरवं सात्यकिश्चैव शरैः संनतपर्वभिः। अवारयदमेयात्मा सर्वलोकस्य पश्यतः॥<br><br>2803: ततो दुर्योधनो राजा सोदर्यैः परिवारितः। सौमदत्तिं रणे यत्तः समन्तात् पर्यवारयत्॥<br><br>2804: तं चैव पाण्डवाः सर्वे सात्यकिं रभसं रणे! परिवार्य स्थिताः संख्ये समन्तात् सुमहौजसः॥<br><br>2805: भीमसेनस्तु संक्रुद्धौ गदामुद्यम्य भारत। दुर्योधनमुखान् सर्वान् पुत्रांस्ते पर्यवारयत्॥<br><br>2806: रथैरनेकसाहौः क्रोधामर्षसमन्वितः नन्दकस्तव पुत्रस्तु भीमसेनं महाबलम्॥<br><br>2807: विव्याध विशिखैः षड्भिः कङ्कपत्रैः शिलाशितैः। दुर्योधनश्च समरे भीमसेनं महारथम्॥<br><br>2808: आजघानोरसि क्रुद्धो मार्गणैर्नवभिः शितैः। ततो भीमो महाबाहुः स्वरथं सुमहाबलः॥<br><br>2809: आरुरोह रथश्रेष्ठं विशोकं चेदमब्रवीत्। एते महारथाः शूरा धार्तराष्ट्राः समागताः॥<br><br>2810: मामेव भृशसंक्रुद्धा हन्तुमभ्युद्यता युधि। मनोरथद्रुमोऽस्माकं चिन्तितो बहुवार्षिकः॥<br><br>2811: सफल: सूत चायेह योऽहं पश्यामि सोदरान्। यत्राशोक समुक्षिप्ता रेणवो रथनेमिभिः॥<br><br>2812: प्रयास्यन्त्यन्तरिक्षं हि शरवृन्दैदिगन्तरे। तत्र तिष्ठति संनद्धः स्वयं राजा सुयोधनः॥<br><br>2813: भ्रातरश्चास्य संनद्धाः कुलपुत्रा मदोत्कटाः। एतानद्य हनिष्यामि पश्यतस्ते न संशयः॥<br><br>2814: तस्मान्ममाश्वान् संग्रामे यत्तः संयच्छ सारथे। एवमुक्त्वा ततः पार्थस्तव पुत्रं विशाम्पते। ॥<br><br>2815: विव्याध दशभिस्तीक्ष्णैः शरैः कनकभूषणैः। नन्दकं च त्रिभिर्बाणैरभ्यविध्यत् स्तनान्तरे॥<br><br>2816: तं तु दुर्योधनः षष्ट्या विद्ध्वा भीमं महाबलम्। त्रिभिरन्वैः सुनिशितैर्विशोकं प्रत्यविध्यत॥<br><br>2817: भीमस्य च रणे राजन् धनुश्चिच्छेद भासुरम्। मुष्टिदेशे भृशं तीक्ष्णैस्त्रिभिर्भल्लैर्हसन्निव॥<br><br>2818: समरे प्रेक्ष्य यन्तारं विशोकं तु वृकोदरः। पीडितं विशिखैस्तीक्ष्णैस्तव पुत्रेण धन्विना॥<br><br>2819: अमृष्यमाणः संरब्धो धनुर्दिव्यं परामृशत्। पुत्रस्य ते महाराज वधार्थं भरतर्षभ॥<br><br>2820: समाधत्त सुसंक्रुद्धः क्षुरप्रं लोमवाहिनम्। तेन चिच्छेद नृपतेर्भीमः कार्मुकमुत्तमम्॥<br><br>2821: सोऽपविद्ध्य धनुश्छिन्नं पुत्रस्ते क्रोधमूर्छितः। अन्यत् कार्मुकमादत्त सत्वरं वेगवत्तरम्॥<br><br>2822: संदधे विशिखं घोरं कालमृत्युसमप्रभम्। तेनाजघान संक्रुद्धो भीमसेनं स्तनान्तरे॥<br><br>2823: स गाढविद्धो व्यथितः स्यन्दनोपस्थ आविशत्। स निषण्णो रथोपस्थे मूर्छामभिजगाम ह॥<br><br>2824: तं दृष्ट्वा व्यथितं भीममभिमन्युपुरोगमाः। नामृष्यन्त महेष्वासाः पाण्डवानां महारथाः॥<br><br>2825: ततस्तु तुमुलां वृष्टिं शस्त्राणां तिग्मतेजसाम्। पातयामासुरव्यग्राः पुत्रस्य तव मूर्धनि॥<br><br>2826: प्रतिलभ्य ततः संज्ञां भीमसेनो महाबलः। दुर्योधनं त्रिभिर्विद्ध्वा पुनर्विव्याध पञ्चभिः॥<br><br>2827: शल्यं च पञ्चविंशत्या शरैर्विव्याध पाण्डवः। रुक्मपुङ्खैर्महेष्वासः सविद्धो व्यपयाद् रणात्॥<br><br>2828: प्रत्युद्ययुस्ततो भीमं तव पुत्राश्चतुर्दश। सेनापतिः सुषेणश्च जलसंधः सुलोचनः॥<br><br>2829: उग्रो भीमरथो भीमो वीरबाहुरलोलुपः। दुर्मुखो दुष्प्रधर्षश्च विवित्सुर्विकटः समः॥<br><br>2830: विसृजन्तो बहून् बाणान् क्रोधसंरक्तलोचनाः। भीमसेनमभिद्रुत्य विव्यधुः सहिता भृशम्॥<br><br>2831: पुत्रांस्तु तव सम्प्रेक्ष्य भीमसेनो महाबलः। सृक्किणी विलिहन् वीरः पशुमध्ये यथा वृकः॥<br><br>2832: अभिपत्य महाबाहुर्गरुत्मानिव वेगितः। सेनापतेः क्षुरप्रेण शिरश्चिच्छेद पाण्डवः॥<br><br>2833: सम्प्रहस्य च हृष्टात्मा त्रिभिर्वाणैर्महाभुजः। जलसंधं विनिर्भिद्य सोऽनयद् यमसादनम्॥<br><br>2834: सुषेण च ततो हत्वा प्रेषयामास मृत्यवे। उग्रस्य सशिरस्त्राणं शिरश्चन्द्रोपमं भुवि॥<br><br>2835: पातयामास भल्लेन कुण्डलाभ्यां विभूषितम्। वीरबाहुं च सप्तत्याः साश्वकेतुं ससारथिम्॥<br><br>2836: निनाये समरे वीरः परलोकाय पाण्डवः। भीमभीमरथौ चोभौ भीमसेनो हसन्निव॥<br><br>2837: पुत्रौ ते दुर्मदौ राजन्ननयद् यमसादनम्। ततः सुलोचनं भीमः क्षुरप्रेण महामृधे॥<br><br>2838: मिषतां सर्वसैन्यानामनयद् यमसादनम्। पुत्रास्तु तव तं दृष्ट्वा भीमसेनपराक्रमम्॥<br><br>2839: शेषा येऽन्यऽभवंस्तत्र ते भीमस्य भयार्दिताः। विप्रद्रुता दिशो राजन् वध्यमाना महात्मना॥<br><br>2840: ततोऽब्रवीच्छान्तनवः सर्वानेव महारथान्। एष भीमो रणे क्रुद्धो धार्तराष्ट्रान् महारथान्॥<br><br>2841: यथा प्राच्यान् यथा ज्येष्ठान् यथा शूरांश्च संगतान्। निपातयत्युग्रधन्वा तं प्रगृह्णीतं माचिरम्॥<br><br>2842: एवमुक्तास्तत: सर्वे धार्तराष्ट्रस्य सैनिकाः। अभ्यद्रवन्त संक्रुद्धा भीमसेन महाबलम्॥<br><br>2843: भगदत्तः प्रभिन्नेन कुञ्जरेण विशाम्पते। अभ्ययात् सहसा तत्र यत्र भीमो व्यवस्थितः॥<br><br>2844: आपतन्नेव च रणे. भीमसेन शिलीमुखैः। अदृष्यं समरे चक्रे जीमूत इव भास्करम्॥<br><br>2845: अभिमन्युमुखास्तत् तु नामृष्यन्त महारथाः। भीमस्याच्छादनं संख्ये स्वबाहुबलमाश्रिताः॥<br><br>2846: त एनं शरवर्षेण समन्तात् पर्यवारयन्। गजं च शरवृष्ट्या तु बिभिदुस्ते समन्ततः॥<br><br>2847: स शस्त्रवृष्ट्याऽभिहतः समस्तैस्तैर्महारथैः। प्राग्ज्योतिषगजो राजन् नानालिङ्गैः सुतेजनैः॥<br><br>2848: संजातरुधिरोत्पीडः प्रेक्षणीयोऽभवद् रणे। गभस्तिभिरिवार्कस्य संस्यूतो जलदो महान्॥<br><br>2849: संचोदितो मदस्रावी भगदत्तेन वारणः। अभ्यधावत तान् सर्वान् कालोत्सृष्ट इवान्तकः॥<br><br>2850: द्विगुणं जवमास्थाय कम्पयंश्चरणैर्महीम्। तस्य तत् सुमहद् रूपं दृष्ट्वा सर्वे महारथाः॥<br><br>2851: असह्यं मन्यमानाश्च नातिप्रमनसोऽभवन्। ततस्तु नृपतिः क्रुद्धो भीमसेनं स्तनान्तरे॥<br><br>2852: आजघान महाराज शरेणानतपर्वणा। सोऽतिविद्धो महेष्वासस्तेन राज्ञा महारथः॥<br><br>2853: मूर्च्छयाऽभिपरीतात्मा ध्वजयष्टिं समाश्रयत्। तांस्तु भीतान् समालक्ष्य भीमसेनं च मूर्च्छितम्॥<br><br>2854: ननाद बलवन्नादं भगदत्तः प्रतापवान्। ततो घटोत्कचो राजन् प्रेक्ष्य भीमं तथागतम्॥<br><br>2855: संक्रुद्धो राक्षसो घोरस्तत्रैवान्तरधीयत। स कृत्वा दारुणां मायां भीरूणां भयवर्धिनीम्॥<br><br>2856: अदृश्यत निमेषार्धाद् घोररूपं समास्थितः। ऐरावणं समारूढः स वै मायाकृतं स्वयम्॥<br><br>2857: तस्य चान्येऽपि दिङ्नागा बभूवुरनुयायिनः। अञ्जनो वामनश्चैव महापद्मश्च सुप्रभः॥<br><br>2858: त्रय एते महानागा राक्षसैः समधिष्ठिताः। महाकायास्त्रिधा राजन् प्रस्रवन्तो मदं बहु॥<br><br>2859: तेजोवीर्यबलोपेता महाबलपराक्रमाः। घटोत्कचस्तु स्वं नागं चोदयामास तं तदा॥<br><br>2860: सगजं भगदत्तं तु हन्तुकामः परंतपः। ते चान्ये चोदिता नागा राक्षसैस्तैर्महाबलैः॥<br><br>2861: परिपेतुः सुसंरब्धाश्चतुर्दष्ट्राश्चतुर्दिशम्। भगदत्तस्य तं नागं विषाणैरभ्यपीडयन्॥<br><br>2862: स पीड्यमानस्तै गैर्वेदनातः शराहतः। अनदत् सुमहानादमिन्द्राशनिसमस्वनम्॥<br><br>2863: तस्य तं नदतो नादं सुघोरं भीमनिःस्वनम्। श्रुत्वा भीष्मोऽब्रवीद् द्रोणं राजानं च सुयोधनम्॥<br><br>2864: एष युध्यति संग्रामे हैडिम्बेन दुरात्मना। भगदत्तो महेष्वासः कृच्छ्रे च परिवर्तते॥<br><br>2865: राक्षसश्च महाकायः स च राजाऽतिकोपनः। एतौ समेतौ समरे कालमृत्युसमावुभौ॥<br><br>2866: श्रूयते चैव हृष्टानां पाण्डवानां महास्वनः। हस्तिनश्चैव सुमहान् भीतस्य रुदितध्वनिः॥<br><br>2867: तत्र गच्छाम भद्रं वो राजानं परिरक्षितुम्। अरक्ष्यमाणः समरे क्षिप्रं प्राणान् विमोक्ष्यति॥<br><br>2868: ते त्वरध्वं महावीर्याः किं चिरेण प्रयामहे। महान् हि वर्तते रौद्रः संग्रामो लोमहर्षणः॥<br><br>2869: भक्तश्च कुलपुत्रश्च शूरश्च पृतनापतिः। युक्तं तस्य परित्राणं कर्तुमस्माभिरच्युत॥<br><br>2870: भीष्मस्य तद् वचः श्रुत्वा सर्व एव महारथाः। द्रोणभीष्मौ पुरस्कृत्य भगदत्तपरीप्सया॥<br><br>2871: उत्तमं जवमास्थाय प्रययुर्यत्र सोऽभवत्। तान् प्रयातान् समालोक्य युधिष्ठिरपुरोगमाः॥<br><br>2872: पञ्चालाः पाण्डवैः सार्धं पृष्ठतोऽनुययुः परान्। तान्यनकान्यथालोक्य राक्षसेन्द्रः प्रतापवान्॥<br><br>2873: ननाद सुमहानादं विस्फोटमशनेरिव। तस्य तं निनदं श्रुत्वा दृष्ट्वा नागांश्च युध्यतः॥<br><br>2874: भीष्मः शान्तनवो भूयो भारद्वाजमभाषत। न रोचते मे संग्रामो हैडिम्बेन दुरात्मना॥<br><br>2875: बलवीर्यसमाविष्टः ससहायश्च साम्प्रतम्। नैष शक्यो युधा जेतुमपि वज्रभृता स्वयम्॥<br><br>2876: लब्धलक्षयः प्रहारी च वयं च श्रान्तवाहनाः। पाञ्चालैः पाण्डवेयैश्च दिवसं क्षतविक्षताः॥<br><br>2877: तन्न मे रोचते युद्धं पाण्डवैर्जितकाशिभिः। घुष्यतामवाहारोऽद्य श्वो योत्स्यामः परैः सह॥<br><br>2878: पितामहवचः श्रुत्वा तथा चक्रुः स्म कौरवाः। उपायेनापयानं ते घटोत्कचमयार्दिताः॥<br><br>2879: कौरवेषु निवृत्तेषु पाण्डवा जितकाशिनः। सिंहनादान् भृशं चक्रुः शङ्खान् दध्मुश्च भारत॥<br><br>2880: एवं तदभवद् युद्ध दिवसं भरतर्षभ। पाण्डवानां कुरूणां च पुरस्कृत्य घटोत्कचम्॥<br><br>2881: कौरवास्तु ततो राजन् प्रययुः शिबिरं स्वकम्। वीडमाना निशाकाले पाण्डवेयैः पराजिताः॥<br><br>2882: शरविक्षतगात्रास्तु पाण्डुपुत्रा महारथाः। युद्धे सुमनसो भूत्वा जग्मुः स्वशिबिरं प्रति॥<br><br>2883: पुरस्कृत्य महाराज भीमसेनघटोत्कचौ। पूजयन्तस्तदाऽन्योन्यं मुदा परमया युताः॥<br><br>2884: नदन्तो विविधान् नादांस्तूर्यस्वनविमिश्रितान्। सिंहनादांश्च कुर्वन्तो विमिश्रीशङ्खनिःस्वनैः॥<br><br>2885: विनदन्तो महात्मानः कम्पयन्तश्च मेदिनीम्। घट्टयन्तश्च मर्माणि तव पुत्रस्य मारिष॥<br><br>2886: प्रयाताः शिबिरायैव निशाकाले परंतप। दुर्योधनस्तु नृपतिर्दीनो भ्रातृवधेन च॥<br><br>2887: मुहूर्तं चिन्तयामास बाष्पशोकसमाकुलः। ततः कृत्वा विधिं सर्वं शिविरस्य यथाविधि। प्रदध्यौ शोकसंतप्तो भ्रातृव्यसनकर्शितः॥<br><br>2888: धृतराष्ट्र उवाच भयं मे सुमहज्जातं विस्मयश्चैव संजय। श्रुत्वा पाण्डुकुमाराणां कर्म देवैः सुदुष्करम्॥<br><br>2889: पुत्राणां च पराभावं श्रुत्वा संजय सर्वशः। चिन्ता मे महती सूत भविष्यति कथं त्विति॥<br><br>2890: ध्रुवं विदुरवाक्यानि धक्ष्यन्ति हृदयं मम। यथा हि दृश्यते सर्वं दैवयोगेन संजय॥<br><br>2891: यत्र भीष्पमुखान् सर्वाञ्छस्त्रज्ञानं योधसत्तमान्। पाण्डवानामनीकेषु योधयन्ति प्रहारिणः॥<br><br>2892: केनावध्या महात्मानः पाण्डुपुत्रा महाबलाः। केन दत्तवरास्तात किं वा ज्ञानं विदन्ति ते॥<br><br>2893: येन क्षयं न गच्छन्ति दिवि तारागणा इव। पुनः पुनर्न मृष्यामि हतं सैन्यं तु पाण्डवैः। मय्येव दण्डः पतति दैवात् परमदारुणः। यथाऽवध्याः पाण्डुसुता यथा वध्याश्च मे सुताः॥<br><br>2894: एतन्मे सर्वमाचक्ष्व याथातथ्येन संजय। न हि पारं प्रपश्यामि दुःखस्यास्य कथंचन॥<br><br>2895: समुद्रस्येव महतो भुजाभ्यां प्रतरन् नरः। पुत्राणां व्यसनं मन्ये ध्रुवं प्राप्तं सुदारुणम्॥<br><br>2896: घातयिष्यति मे सर्वान् पुत्रान् भीमो न संशयः। न हि पश्यामि तं वीरं यो मे रक्षेत् सुतान् रणे॥<br><br>2897: ध्रुवं विनाशः सम्प्राप्तः पुत्राणां मम संजय। तस्मान्मे कारणं सूत शक्तिं चैव विशेषतः॥<br><br>2898: पृच्छतो वै यथातत्त्वं सर्वमाख्यातुमर्हसि। दुर्योधनश्च यच्चक्रे दृष्ट्वा स्वान् विमुखान् रणे॥<br><br>2899: भीष्मद्रोणौ कृपश्चैव सौबलश्च जयद्रथः। द्रौणिर्वाऽपि महेष्वासो विकर्णो वा महाबलः॥<br><br>2900: निश्चयो वापि कस्तेषां तदा ह्यासीन्महात्मनाम्। विमुखेषु महाप्राज्ञ मम पुत्रेषु संजय॥<br><br>2901: संजय उवाच शृणु राजन्नवहितः श्रुत्वा चैवावधारय। नैव मन्त्रकृतं किंचिन्नैव मायां तथाविधाम्॥<br><br>2902: न वै विभीषिकां कांचिद् राजन् कुर्वन्ति पाण्डवाः। युध्यन्ति ते यथान्यायं शक्तिमन्तश्च संयुगे॥<br><br>2903: धर्मेण सर्वकार्याणि आरभनते सदा पार्थाः जीवितादीनि भारत प्रार्थयाना महद् यशः॥<br><br>2904: न ते युद्धान्निवर्तन्ते धर्मोपेता महाबलाः। श्रिया परमया युक्ता यतो धर्मस्ततो जयः॥<br><br>2905: तेनावध्या रणे पार्था जययुक्ताश्च पार्थिव। तव पुत्रा दुरात्मानः पापेष्वभिरताः सदा॥<br><br>2906: निष्ठुरा हीनकर्माणस्तेन हीयन्ति संयुगे। सुबहूनि नृशंसानि पुत्रैस्तव नजनेश्वर॥<br><br>2907: निकृतानीह पाण्डूनां नीचैरिव यथा नरैः। सर्वं च तदनादृत्य पुत्राणां तव किल्बिषम्॥<br><br>2908: सापह्नवाः सदैवासन् पाण्डवाः पाण्डुपूर्वज। न चैतान् बहु मन्यन्ते पुत्रास्तव विशाम्पते॥<br><br>2909: तस्य पापस्य सततं क्रियमाणस्य कर्मणः। साम्प्रतं सुमहद् घोरं फलं प्राप्तं जनेश्वर॥<br><br>2910: स त्वं भुक्ष्व महाराज सपुत्रः ससुहृज्जनः। नावबुध्यसि यद् राजन् वार्यमाणः सुहज्जनैः॥<br><br>2911: विदुरेणाथ भीष्मेण द्रोणेन च महात्मना। तथा मया चाप्यसकृद् वार्यमाणो न बुध्यसे॥<br><br>2912: वाक्यं हितं च पथ्यं च माः पथ्यमिवौषधम्। पुत्राणां मतमाज्ञाय जितान् मन्यसि पाण्डवान्॥<br><br>2913: शृणु भूयो यथातत्त्वं यन्मां त्वं परिपृच्छसि। कारणं भरतश्रेष्ठ पाण्डवानां जयं प्रति॥<br><br>2914: तत् तेऽहं कथयिष्यामि यथाश्रुतमरिंदम्। दुर्योधनेन सम्पृष्ट एतमर्थं पितामहः॥<br><br>2915: दृष्ट्वा भ्रातॄन् रणे सर्वान् निर्जितांस्तु महारथान्। शोकमसम्मूढहृदयो निशाकाले स्म कौरवः॥<br><br>2916: पितामहं महाप्राज्ञं विनयेनोपगम्य ह। यदब्रवीत् सुतस्तेऽसौ तन्मे शृणु जनेश्वर॥<br><br>2917: दुर्योधन उवाच द्रोणश्च त्वं च शल्यश्च कृपो द्रौणिस्तथैव च। कृतवर्मा च हार्दिक्यः काम्बोजश्च सुदक्षिणः॥<br><br>2918: भूरिश्रवा विकर्णश्च भगदत्तश्च वीर्यवान्। महारथाः समाख्याताः कुलपुत्रास्तनुत्यजः॥<br><br>2919: त्रयाणामपि लोकानां पर्याप्ता इति मे मतिः। पाण्डवानां समस्ताश्च नातिष्ठन्त पराक्रमे॥<br><br>2920: तत्र मे संशयो जातस्तन्ममाचक्ष्व पृच्छतः। यं समाश्रित्य कौन्तेया जयन्त्यस्मान् क्षणे क्षणे॥<br><br>2921: भीष्म उवाच शृणु राजन् वचो मह्यं यथा वक्ष्यामि कौरव। बहुशश्च मयोक्तोऽसि न च मे तत् त्वया कृतम्॥<br><br>2922: क्रियतां पाण्डवैः सार्धं शमो भरतसत्तम। एतत् क्षेममहं मन्ये पृथिव्यास्तव वा विभो॥<br><br>2923: भुक्ष्वेमां पृथिवीं राजन् भ्रातृभिः सहितः सुखी। दुर्हदस्तापयन् सर्वान् नन्दयंश्चापि बान्धवान्॥<br><br>2924: न च मे क्रोशतस्तात श्रुतवानसि वै पुरा। तदितं समनुप्राप्तं यत् पाण्डूनवमन्यसे॥<br><br>2925: यश्च हेतुरवध्यत्वे तेषामक्लिष्टकर्मणाम्। तं शृणुष्व महाबाहो मम कीर्तयतः प्रभो॥<br><br>2926: नास्ति लोकेषु तद् भूतं भविता नो भविष्यति। यो जयेत् पाण्डवान् सर्वान् पालिताञ्छाईधन्वना॥<br><br>2927: यत् तु मे कथितं तात मुनिभिर्भावितात्मभिः। पुराणगीतं धर्मज्ञ तच्छृणुष्व यथातथम्॥<br><br>2928: पुरा किल सुराः सर्वे ऋषयश्च समागताः। पितामहमुपासेदुः पर्वते गन्धमादने॥<br><br>2929: तेषां मध्ये समासीनः प्रजापतिरपश्यत। विमान् प्रज्वलद् भासा स्थितं प्रवरमम्बरे॥<br><br>2930: ध्यानेनावेद्य तद् ब्रह्मा कृत्वा च नियतोऽञ्जलिम्। नमश्चकार हृष्यात्मा पुरुष परमेश्वरम्॥<br><br>2931: ऋषयस्त्वथ देवाश्च दृष्ट्वा ब्रह्माणमुत्थितम्। स्थिताः प्राञ्जलयः सर्वे पश्यन्तो महदद्भुतम्॥<br><br>2932: यथावच्च तमभ्यर्च्य ब्रह्मा ब्रह्मविदां वरः। जगाद जगतः स्रष्टा परं परमधर्मवित्॥<br><br>2933: विश्वावसुर्विश्वमूर्तिर्विश्वेशो विष्वक्सेनो विश्वकर्मा वशी च। विश्वेश्वरो वासुदेवोऽसि तस्माद् योगात्मानं दैवतं त्वामुपैमि॥<br><br>2934: जय विश्व महादेव जय लोकहिते रत। जय योगीश्वर विभो जय योगपरावर॥<br><br>2935: पद्मगर्भ विशालाक्ष जय लोकेश्वरेश्वर। भूतभव्यभवन्नाथ जय सौम्यात्मजात्मज॥<br><br>2936: असंख्येयगुणाधार जय सर्वपरायण। नारायण सुदुष्पार जय शार्ङ्गधनुर्धर॥<br><br>2937: जय सर्वगुणोपेत विश्वमूर्ते निरामय। विश्वेश्वर महाबाहो जय लोकार्थतत्पर॥<br><br>2938: महोरग वराहाद्य हरिकेश विभो जय। हरिवास दिशामीश विश्ववासामिताव्यय॥<br><br>2939: व्यक्ताव्यक्तामितस्थान नियतेन्द्रिय सक्रिय। असंख्येयात्मभावज्ञ जय गम्भीर कामद॥<br><br>2940: अनन्तविदित ब्रह्मन् नित्य भूतविभावन। कृतकार्य कृतप्रज्ञ धर्मज्ञ विजयावह॥<br><br>2941: गुह्यात्मन् सर्वयोगात्मन् स्फुटं सम्भूतसम्भव। भूताद्य लोकतत्त्वेश जय भूतविभावन॥<br><br>2942: आत्मयोने महाभाग कल्पसंक्षेप तत्पर। उद्भावनमनोभाव जय ब्रह्म जयप्रिय॥<br><br>2943: निसर्गसर्गनिरत कामेश परमेश्वर। अमृतोद्भव सद्भाव मुक्तात्मन् विजयप्रद॥<br><br>2944: प्रजापतिपते देव पद्मनाभ महाबला आत्मभूत महाभूत सत्त्वात्मन् जय सर्वदा॥<br><br>2945: पादौ तव धरा देवी दिशो बाहू दिवं शिरः। मूर्तिस्तेऽहं सुराः कायश्चन्द्रादित्यौ च चक्षुषी॥<br><br>2946: बलं तपश्च सत्यं च कर्म धर्मात्मकं तव। तेजोऽग्निः पवनः श्वास आपस्ते स्वेदसम्भवाः॥<br><br>2947: अश्विनौ श्रवणौ नित्यं देवी जिह्वा सरस्वती। वेदाः संस्कारनिष्ठा हि त्वयीदं जगदाश्रितम्॥<br><br>2948: न संख्यानं परीमाणं न तेजो न पराक्रमम्। न बलं योगयोगीश जानीमस्ते न सम्भवम्॥<br><br>2949: त्वद्भक्तिनिरता देव नियमैस्त्वां समाश्रिताः। अर्चयामः सदा विष्णो परमेशं महेश्वरम्॥<br><br>2950: ऋषयो देवगन्धर्वा यक्षराक्षसपन्नगा:। पिशाचा मानुशाश्चैव मृगपक्षिसरीसृपाः॥<br><br>2951: एवमादि मया सृष्टं पृथिव्यां त्वत्प्रसादजम्। पद्मनाभ विशालाक्ष कृष्ण दुःखप्रणाशन॥<br><br>2952: त्वं गतिः सर्वभूतानां त्वं नेता त्वं जगद्गुरुः। त्वत्प्रसादेन देवेश सुखिनो विबुधाः सदा॥<br><br>2953: पृथिवी निर्भया देव त्वत्प्रसादात् सदाऽभवत्। तस्माद् भव विशालाक्ष यदुवंशविवर्धनः॥<br><br>2954: धर्मसंस्थापनार्थाय दैत्यानां च वधाय च। जगतो धारणार्थाय विज्ञाप्यं कुरु मे विभो॥<br><br>2955: यत् तत् परमकं गुह्यं त्वत्प्रसादादिदं विभो। वासुदेव तदेतत् ते मयोद्गीतं यथातथम्॥<br><br>2956: सृष्ट्वा संकर्षणं देवं स्वयमात्मानमात्मना। कृष्ण त्वमात्मनास्राक्षीः प्रद्युम्नं चात्मसम्भवम्॥<br><br>2957: प्रद्युम्नादनिरुद्धं त्वं यं विदुर्विष्णुमव्ययम्। अनिरुद्धोऽसृजन्मां वै ब्रह्माणं लोकधारिणम्॥<br><br>2958: वासुदेवमयः सोऽहं त्वयैवास्मि विनिर्मितः। विभज्य भागशोऽऽत्मानं व्रज मानुषतां विभो॥<br><br>2959: तत्रासुरवधं कृत्वा सर्वलोकसुखाय वै। धर्मं प्राप्य यशः प्राप्य योगं प्राप्स्यसि तत्त्वतः॥<br><br>2960: त्वां हि ब्रह्मर्षयो लोके देवाश्चामितविक्रम। तैस्तैर्हि नामभिर्युक्ता गायन्ति परमात्मकम्॥<br><br>2961: स्थिताश्च सर्वे त्वयि भूतसंघाः कृत्वाऽश्रयं त्वां वरदं सुबाहो। अनादिमध्यान्तमपारयोगं लोकस्य सेतुं प्रवदन्ति विप्राः॥<br><br>2962: भीष्म उवाच ततः स भगवान् देवो लोकानामीश्वरेश्वरः। ब्रह्मणं प्रत्युवाचेदं स्निग्धगम्भीरया गिरा॥<br><br>2963: विदितं तात योगान्मे सर्वमेतत् तवेप्सितम्। तथा तद् भवितेत्युक्त्वा तत्रैवान्तरधीयत॥<br><br>2964: ततो देवर्षिगन्धर्वा विस्मयं परमं गताः। कौतूहलपराः सर्वे पितामहमथाब्रुवन्॥<br><br>2965: कोन्वयं यो भगवता प्रणम्य विनयाद् विभो। वाग्भिः स्तुतो वरिष्ठाभिः श्रोतुमिच्छाम तं वयम्॥<br><br>2966: एवमुक्तस्तु भगवान् प्रत्युवाच पितामहः। देवब्रह्मर्षिगन्धर्वान् सर्वान् मधुरया गिरा॥<br><br>2967: यत् तत् परं भविष्यं च भवितव्य च यत्परम्। भूतात्मा च प्रभुश्चैव ब्रह्म यच्च परं पदम्॥<br><br>2968: तेनास्मि कृतसंवादः प्रसन्नेन सुरर्षभाः। जगतोऽनुग्रहार्थाय याचितो मे जगत्पतिः॥<br><br>2969: मानुषं लोकमातिष्ठ वासुदेव इति श्रुतः। असुराणां वधार्थाय सम्भवस्व महीतले॥<br><br>2970: संग्रामे निहता ये ते दैत्यदानवराक्षसाः। त इमे नृषु सम्भूता घोररूपा महाबलाः॥<br><br>2971: तेषां वधार्थं भगवान् नरेण सहितो वशी। मानुषीं योनिमास्थाय चरिष्यति महीतले। ॥<br><br>2972: नरनारायणौ यौ तौ पुराणावृषिसत्तमौ। सहितौ मानुषे लोके सम्भूतावमितद्युती॥<br><br>2973: अजेयौ समरे यत्तौ सहितैरमरैरपि। मूढास्त्वेतौ न जानन्ति नरनारायणावृषी॥<br><br>2974: तस्याहमग्रजः पुत्रः सर्वस्य जगतः प्रभुः। वासुदेवोऽर्चनीयो वः सर्वलोकमहेश्वरः॥<br><br>2975: तथा मनुष्योऽयमिति कदाचित् सुरसत्तमाः। नात्र ज्ञेयो महावीर्यः शङ्खचक्रगदाधरः॥<br><br>2976: एतत् परमकं गुह्यमेतत् परमकं पदम्। एतत् परमकं ब्रह्म एतत् परमकं यशः॥<br><br>2977: एतदक्षरमव्यक्तमेतद् वै शाश्वतं महः। यत् तत् पुरुषसंज्ञं वै गीयते ज्ञायते न च॥<br><br>2978: एतत् परमकं तेज एतत् परमकं सुखम्। एतत् परमकं सत्यं कीर्तितं विश्वकर्मणा॥<br><br>2979: तस्मात् सेन्द्रैः सुरैः सर्वैर्लोकैश्चामितविक्रमः। नावज्ञेयो वासुदेवो मानुषोऽयमिति प्रभुः॥<br><br>2980: यश्च मानुशमात्रोऽयमिति ब्रूयात् स मन्दधीः। हृषीकेशमवज्ञानात् तमाहुः पुरुषाधमम्॥<br><br>2981: योगिनं तं महात्मानं प्रविष्टं मानुषीं तनुम्। अवमन्येद् वासुदेवं तमाहुस्तामसं जनाः॥<br><br>2982: देवं चराचरात्मानं श्रीवत्साङ्कं सुवर्चसम्। पद्मनाभं न जानाति तमाहुस्तामसं बुधाः॥<br><br>2983: किरीटकौस्तुभधरं मित्राणामभयंकरम्। अवजानन महात्मानं घोरे तमसि मज्जति॥<br><br>2984: एवं विदित्वा तत्त्वार्थं लोकानामीश्वरेश्वरः। वासुदेवो नमस्कार्यः सर्वलोकैः सुरोत्तमाः॥<br><br>2985: भीष्म उवाच एवमुक्त्वा स भगवान् देवान् सर्षिगणान् पुरा। विसृज्य सर्वभूतात्मा जगाम भवनं स्वकम्॥<br><br>2986: ततो देवाः सगन्धर्वा मुनयोऽप्सरसोऽपि च। कथां तां ब्रह्मणा गीतां श्रुत्वा प्रीता दिवं ययुः॥<br><br>2987: एतच्छ्रुतं मया तात ऋषीणां भावितात्मनाम्। वासुदेवं कथयतां समवाये पुरातनम्॥<br><br>2988: रामस्य जामदग्न्यस्य मार्कण्डेयस्य धीमतः। व्यासनारदयोश्चापि सकाशाद् भरतर्षभ। ॥<br><br>2989: एतमर्थं च विज्ञाय श्रुत्वा च प्रभुमव्ययम्। वासुदेवं महात्मानं लोकानामीश्वरेश्वरम्॥<br><br>2990: यस्य चैवात्मजो ब्रह्मा सर्वस्य जगत: पिता। कथं न वासुदेवोऽयमय॑श्चेज्यश्च मानवैः॥<br><br>2991: वारितोऽसि मया तात मुनिभिवेदपारगैः। मा गच्छ संयुगं तेन वासुदेवेन धन्विना॥<br><br>2992: मा पाण्डवैः सार्धमिति तत् त्वं मोहान बुध्यसे। मन्ये त्वां राक्षसं क्रूरं तथा चासि तमोवृतः॥<br><br>2993: यस्माद् द्विषसि गोविन्दं पाण्डवं तं धनंजयम्। नरनारायणौ देवौ कोऽन्यो द्विष्याद्धि मानवः॥<br><br>2994: तस्माद् ब्रवीमि ते राजन्नेष वै शाश्वतोऽव्ययः। सर्वलोकमयो नित्यः शास्ता धात्रीधरे. ध्रुवः॥<br><br>2995: यो धारयति लोकांस्त्रींश्चराचरगुरुः प्रभुः। योद्धा जयश्च जेता च सर्वप्रकृतिरीश्वरः॥<br><br>2996: राजन् सर्वमयो ह्येष तमोरागविवर्जितः। यतः कृष्णस्ततो धर्मो यतो धर्मस्ततो जयः॥<br><br>2997: तस्य माहात्म्ययोगेन योगेनात्ममयेन च। धृताः पाण्डुसुता राजञ्जयश्चैषां भविष्यति॥<br><br>2998: श्रेयोयुक्तां सदा बुद्धिं पाण्डवानां दधाति यः। बलं चैव रणे नित्यं भयेभ्यश्चैव रक्षति॥<br><br>2999: स एष शाश्वतो देवः सर्वगुह्यमयः शिवः। वासुदेव इति ज्ञेयो यन्मां पृच्छसि भारत॥<br><br>3000: ब्राह्मणैः क्षत्रियैर्वैश्यैः शूदैश्च कृतलक्षणैः। सेव्यतेऽभ्यर्च्यते चैव नित्ययुक्तैः स्वकर्मभिः॥<br><br>3001: द्वापरस्य युगस्यान्ते आदौ कलियुगस्य च। सात्वतं विधिमास्थाय गीत: संकर्षणेन वै॥<br><br>3002: स एष सर्वं सुरमर्त्यलोकं समुद्रकक्ष्यान्तरितां पुरीं च। युगे युगे मानुषं चैव वासं पुनः पुनः सृजते वासुदेवः॥<br><br>3003: दुर्योधन उवाच वासुदेवो महद् भूतं सर्वलोकेषु कथ्यते। तस्यागमं प्रतिष्ठां च ज्ञातुमिच्छे पितामह॥<br><br>3004: भीष्म उवाच वासुदेवो महद् भूतं सर्वदैवतदैवतम्। न परं पुण्डरीकाक्षाद् दृश्यते भरतर्षभ॥<br><br>3005: मार्कण्डेयश्च गोविन्दे कथयत्यद्भुतं महत्। सर्वभूतानि भूतात्मा महात्मा पुरुषोत्तमः॥<br><br>3006: आपो वायुश्च तेजश्च त्रयमेतदकल्पयत्। स सृष्ट्वा पृथिवीं देवीं सर्वलोकेश्वरः प्रभुः॥<br><br>3007: अप्सु वै शयनं चक्रे महात्मा पुरुषोत्तमः। सर्वतेजोमयो देवो योगात् सुष्वाप तत्र ह॥<br><br>3008: मुखतः सोऽग्निमसृजत् प्राणाद् वायुमथापि च। सरस्वती च वेदांश्च मनसः ससृजेऽच्युतः॥<br><br>3009: एष लोकान् ससर्जादौ देवांश्च ऋषिभिः सह। निधनं चैव मृत्युं च प्राजानां प्रभवाप्ययौ॥<br><br>3010: एष धर्मश्च धर्मज्ञो वरदः सर्वकामदः। एष कर्ता च कार्यं च पूर्वदेवः स्वयम्प्रभुः॥<br><br>3011: भूतं भव्यं भविष्यच्च पूर्वमेतदकल्पयत्। उभे संध्ये दिशः खं च नियमांश्च जनार्दनः॥<br><br>3012: ऋषींश्चैव हि गोविन्दस्तपश्चैवाभ्यकल्पयत्। स्रष्टारं जगतश्चापि महात्मा प्रभुरव्ययः॥<br><br>3013: अग्रजं सर्वभूतानां संकर्षणकल्पयत्। तस्मान्नारायणो जज्ञे देवदेवः सनातनः॥<br><br>3014: नाभौ पद्मं बभूवास्य सर्वलोकस्य सम्भवात्। तस्मात् पितामहो जातस्तस्माज्जातास्त्विमाः प्रजाः। १२। शेषं चाकल्पयद् देवमनन्तं विश्वरूपिणम्। यो धारयति भूतानि धरां चेमां सपर्वताम्॥<br><br>3015: ध्यानयोगेन विप्राश्च तं विदन्ति महौजसम्। कर्णस्रोतोभवं चापि मधुं नाम महासुरम्॥<br><br>3016: तमुग्रमुग्रकर्माणमुग्रां बुद्धिं समास्थितम्। ब्रह्मणोऽपचितिं कुर्वञ् जघान पुरुषोत्तमः॥<br><br>3017: तस्य तात वधादेव देवदानवमानवाः। मधुसूदनमित्याहुर्ऋषयश्च जनार्दनम्॥<br><br>3018: वराहश्चैव सिंहश्च त्रिविक्रमगतिः प्रभुः। एष माता पिता चैव सर्वेषां प्राणिनां हरिः॥<br><br>3019: परं हि पुण्डरीकाक्षान्न भूतं न भविष्यति। मुखतः सोऽसृजद् विप्रान् बाहुभ्यां क्षत्रियांस्तथा॥<br><br>3020: वैश्यांश्चाप्यूस्तो राजशूद्रान् वै पादतस्तथा। तपसा नियतो देवं विधानं सर्वदेहिनाम्॥<br><br>3021: ब्रह्मभूतममावास्यां पौर्णमास्यां तथैव च। योगभूतं परिचरन् केशवं महदाप्नुयात्॥<br><br>3022: केशवः परमं तेजः सर्वलोकपितामहः। एनमाहुर्हषीकेशं मुनयो वै नराधिप॥<br><br>3023: एवमेनं विजानीहि आचार्यं पितरं गुरुम्। कृष्णो यस्य प्रसीदेत लोकास्तेनाक्षया जिताः॥<br><br>3024: यश्चैवैनं भयस्थाने केशवं शरणं व्रजेत्। सदा नरः पठंश्चेदं स्वस्तिमान् स सुखी भवेत्॥<br><br>3025: ये च कृष्णं प्रपद्यन्ते ते न मुह्यन्ति मानवाः। भये महति मग्नांश्च पाति नित्यं जनार्दनः॥<br><br>3026: स तं युधिष्ठिरो ज्ञात्वा याथातथ्येन भारत। सर्वात्मना महात्मानं केशवं जदीश्वरम्। प्रपन्नः शरणं राजन् योगानां प्रभुमीश्वरम्॥<br><br>3027: भीष्म उवाच शृणु चेदं महाराज ब्रह्मभूतं स्तवं मम। ब्रह्मर्षिभिश्च देवैश्च यः पुरा कथितो भुवि॥<br><br>3028: साध्यानामपि देवानां देवदेवेश्वरः प्रभुः। लोकभावनभावज्ञ इति त्वां नारदोऽब्रवीत्॥<br><br>3029: भूतं भव्यं भविष्यं च मार्कण्डेयोऽभ्युवाच ह। यज्ञं त्वां चैव यज्ञानां तपश्च तपसामपि॥<br><br>3030: देवानामपि देवं च त्वामाह भगवान् भृगुः। पुराणं चैव परमं विष्णो रूपं तवेति च॥<br><br>3031: वासुदेवो वसूनां त्वं शक्रं स्थापयिता तथा। देव देवोऽसि देवानामिति द्वैपायनोऽब्रवीत्॥<br><br>3032: पूर्वे प्रजानिसर्गे च दक्षमाहुः प्रजापितम्। स्रष्टारं सर्वलोकानामङ्गिरास्त्वां तथाऽब्रवीत्॥<br><br>3033: अव्यक्तं ते शरीरोत्थं व्यक्तं ते मनसि स्थितम्। देवास्त्वत्सम्भवाश्चैव देवलस्त्वसितोऽब्रवीत्॥<br><br>3034: शिरसा ते दिवं व्याप्तं बाहुभ्यां पृथिवी तथा। जठरं ते त्रयो लोकाः पुरुषोऽसि सनातनः॥<br><br>3035: एवं त्वामभिजानन्ति तपसा भाविता नराः। आत्मदर्शनतृप्तानामृषीणां चासि सत्तमः॥<br><br>3036: राजर्षीणामुदाराणामाहवेष्वनिवर्तिनाम्। सर्वधर्मप्रधानानां त्वं गतिर्मधुसूदन॥<br><br>3037: इति नित्यं योगविद्भिर्भगवान् पुरुषोत्तमः। सनत्कुमारप्रमुखैः स्तूयतेऽभ्यर्च्यते हरिः॥<br><br>3038: एष ते विस्तरस्तात संक्षेपश्च प्रकीर्तितः। केशवस्य यथातत्त्वं सुप्रीतो भज केशवम्॥<br><br>3039: संजय उवाच पुण्यं श्रुत्वैतदाख्यानं महाराज सुतस्तव। केशवं बहु मेने स पाण्डवांश्च महारथान्॥<br><br>3040: तमब्रवीन्महाराज भीष्मः शान्तनवः पुनः। माहात्म्यं ते श्रुतं राजन् केशवस्य महात्मनः॥<br><br>3041: नरस्य च यथातत्त्वं यन्मां त्वं पृच्छसे नृप। यदर्थं नृषु सम्भूतौ नरनारायणावृषी॥<br><br>3042: अवध्यौ च यथा वीरौ संयुगेष्वपराजितौ। यथा च पाण्डवा राजन्नवध्या युधि कस्यचित्॥<br><br>3043: प्रीतिमान् हि दृढं कृष्णः पाण्डवेषु यशस्विषु। तस्माद् ब्रवीमि राजेन्द्र शमो भवतु पाण्डवैः॥<br><br>3044: पृथिवीं भुक्ष्व सहितो भ्रातृभिर्बलिभिर्वशी। नरनारायणौ देवाववज्ञाय न शिष्यसि॥<br><br>3045: एवमुक्त्वा तव पिता तूष्णीमासीद् विशाम्पते। व्यसर्जयच्च राजान शयनं च विवेश ह॥<br><br>3046: राजा च शिबिरं प्रायात् प्रणिपत्य महात्मने। शिश्ये च शयने शुभे रात्रिं तां भरतर्षभ। । संजय उवाच व्युषितायां तु शर्वर्यामुदिते च दिवाकरे। उभे सेने महाराज युद्धायैव समीयतुः॥<br><br>3047: अभ्यधावन्त संक्रुद्धाः परस्परजिगीषवः। ते सर्वे सहिता युद्धे समालोक्य परस्परम्॥<br><br>3048: पाण्डवा धार्तराष्ट्राश्च राजन् दुर्मन्त्रिते तव। व्यूहौ च व्यूह्य संरब्धाः सम्प्रहृष्टाः प्रहारिणः॥<br><br>3049: अरक्षन्मकरव्यूह भीष्मो राजन् समन्ततः। तथैव पाण्डवा राजन्नरक्षन् व्यूहमात्मनः॥<br><br>3050: स निर्ययौ महाराज पिता देवव्रतस्तव। महता रथवंशेन संवृतो रथिनां वरः॥<br><br>3051: इतरेतरमन्वीयुर्यथाभागमवस्थिताः। रथिनः पत्तयश्चैव दन्तिनः सादिनस्तथा॥<br><br>3052: तान् दृष्ट्वाभ्युद्यतान् संख्ये पाण्डवा हि यशस्विनः। श्येनेन व्यूहराजेन तेनाजव्येन संयुगे॥<br><br>3053: अशोभत मुखे तस्य भीमसेनो महाबलः। नेत्रे शिखण्डी दुर्धर्षो धृष्टद्युम्नश्च पार्षतः॥<br><br>3054: शीर्षे तस्याभवद् वीरः सात्यकिः सत्यविक्रमः। विधुन्वन् गाण्डिवं पार्थो ग्रीवायामभवत् तदा॥<br><br>3055: अक्षौहिण्या समं तत्र वामपक्षोऽभवत् तदा। महात्मा द्रुपदः श्रीमान् सह पुत्रेण संयुगे। ॥<br><br>3056: दक्षिणश्चाभवत् पक्षः कैकेयोऽक्षौहिणीपतिः। पृष्ठतो द्रौपदेयाश्च सौभद्रश्चापि वीर्यवान्॥<br><br>3057: पृष्ठे समभवच्छ्रीमान् स्वयं राजा युधिष्ठिरः। भ्रातृभ्यां सहितो वीरो यमाभ्यां चारुविक्रमः॥<br><br>3058: प्रविश्य त रणे भीमो मकरं मुखतस्तदा। भीष्ममासाद्य संग्रामे च्छादयामास सायकैः॥<br><br>3059: ततो भीष्मो महास्त्राणि पातयामास भारत। मोहयन् पाण्डुपुत्राणां व्यूढं सैन्यं महाहवे। ॥<br><br>3060: सम्मुह्यति तदा सैन्ये त्वरमाणो धनंजयः। भीष्मं शरसहस्रेण विव्याध रणमूर्धनि॥<br><br>3061: प्रतिसंवार्य चास्त्राणि भीष्ममुक्तानि संयुगे। स्वेनानीकेन हृष्टेन युद्धाय समुपस्थितः॥<br><br>3062: ततो दुर्योधनो राजा भारद्वाजमभाषत। पूर्वं दृष्ट्वा वधं घोरं बलस्य बलिना वरः॥<br><br>3063: भ्रातृणां च वधं युद्धे स्मरमाणो महारथः। आचार्य सततं हि त्वं हितकामो ममानघ। ॥<br><br>3064: वयं हि त्वां समाश्रित्य भीष्मं चैव पितामहम्। देवानपि रणे जेतु प्रार्थयामो न संशयः॥<br><br>3065: किमु पाण्डुसुतान् युद्धे हीनवीर्यपराक्रमान्। स तथा कुरु भद्रं ते यथा वध्यन्ति पाण्डवाः॥<br><br>3066: द्रोण उवाच बालिशस्त्वं न जानीषे पाण्डवानां पराक्रमम्। न शक्या हि यथा जेतुं पाण्डवा हि महाबलाः॥<br><br>3067: यथाबलं यथावीर्यं कर्म कुर्यामहं हि ते। एवमुक्तस्ततो द्रोणस्तव पुत्रेण मारिष। अभिनत् पाण्डवानीकं प्रेक्षमाणस्य सात्यकेः॥<br><br>3068: सात्यकिस्तु ततो द्रोणं वारयामास भारत। तयोः प्रववृते युद्धं घोररूपं भयावहम्॥<br><br>3069: शैनेयं तु रणे क्रुद्धो भारद्वाजः प्रतापवान्। अविध्यन्निशितैर्बाणैर्जत्रुदेशे हसन्निव॥<br><br>3070: भीमसेनस्ततः क्रुद्धो भारद्वाजमविध्यत। संरक्षनं सात्यकि राजन् द्रोणाच्छस्त्रभृतां वरात्॥<br><br>3071: ततो द्रोणश्च भीष्मश्च तथा शल्यश्च मारिष। भीमसेनं रणे क्रुद्धाश्छादयांचक्रिरे शरैः॥<br><br>3072: तत्राभिमन्युः संक्रुद्धो द्रौपदेयाश्च मारिष। विव्यधुनिशितैर्बाणैः सर्वांस्तानुद्यतायुधान्॥<br><br>3073: द्रोणभीष्मौ तु संक्रुद्धावापतन्तौ महाबलौ। प्रत्युद्ययौ शिखण्डी तु महेष्वासो महाहवे॥<br><br>3074: प्रगृह्य बलवद् वीरो धनुर्जलदनिःस्वनम्। अभ्यवर्षच्छरैस्तूर्ण छादयानो दिवाकरम्॥<br><br>3075: शिखण्डिनं समासाद्य भरतानां पितामहः। अवर्जयत संग्रामं स्त्रीत्वं तस्यानुसंस्मरन्। ॥<br><br>3076: ततो द्रोणो महाराज अभ्यद्रवत तं रणे। रक्षमाणस्तदा भीष्मं तव पुत्रेण चोदितः॥<br><br>3077: शिखण्डी तु समासाद्य द्रोणं शस्त्रभृतां वरम्। अवर्जयत संत्रस्तो युगान्ताग्निमिवोल्बणम्॥<br><br>3078: ततो बलेन महता पुत्रस्तव विशाम्पते। जुगोप भीष्मासाद्य प्राथयानो महद् यशः॥<br><br>3079: तथैव पाण्डवा राजन् पुरस्कृत्य धनंजयम्। भीष्ममेवाभ्यवर्तन्त जये कृत्वा दृढां मतिम्॥<br><br>3080: तद् युद्धमभवद् घोरं देवानां दानवैरिव। जयमाकाङ्क्षतां संख्ये यशश्च सुमहाद्भुतम्॥<br><br>3081: संजय उवाच अकरोत् तुमुलं युद्धं भीष्मः शान्तनवस्तदा। भीमसेनभयादिच्छन् पुत्रांस्तारयितुं तव॥<br><br>3082: पूर्वाह्ने तन्महारौद्रं राज्ञां युद्धमवर्तत। कुरूणां पाण्डवानां च मुख्यशूरविनाशनम्॥<br><br>3083: तस्मिन्नाकुलसंग्रामे वर्तमाने महाभये। अभवत् तुमुलः शब्दः संस्पृशन् गगनं महत्॥<br><br>3084: नदद्भिश्च महानागैर्हेषमाणैश्च वाजिभिः। भेरीशङ्खनिनादैश्च तुमुलं समपद्यत॥<br><br>3085: युयुत्सवस्ते विक्रान्ता विजयाय महाबलाः। अन्योन्यमभिगर्जन्तो गोष्ठेष्विव महर्षभाः॥<br><br>3086: शिरसां पात्यमानानां समरे निशितैः शरैः। अश्मवृष्टिरिवाकाशे बभूव भरतर्षभ॥<br><br>3087: कुण्डलोष्णीषधारीणि जातरूपोज्ज्वलानि च। पतितानि स्म दृश्यन्ते शिरांसि भरतर्षभ॥<br><br>3088: विशिखोन्मथितैर्गात्रैर्बाहुभिश्च सकार्मुकैः। सहस्ताभरणैश्चान्यैरभवच्छादिता मही॥<br><br>3089: कवचोपहितैर्गात्रैर्हस्तैश्च समलंकृतैः। मुखैश्च चन्द्रसंकाशै रक्तान्तनयनैः शुभैः॥<br><br>3090: गजवाजिमनुष्याणां सर्वगात्रैश्च भूपते। आसीत् सर्वा समास्तीर्णा मुहूर्तेन वसुंधरा॥<br><br>3091: रजोमेघैश्च तुमुलैः शस्त्रविद्युत्प्रकाशिभिः। आयुधानां च निर्घोषः स्तनयित्नुसमोऽभवत्। ॥<br><br>3092: स सम्प्रहारस्तुमुलः कटुकः शोणितोदकः। प्रावर्तत कुरूणां च पाण्डवानां च भारत॥<br><br>3093: तस्मिन् महाभये घोरे तुमुले लोमहर्षणे। ववृषुः शरवर्षाणि क्षत्रिया युद्धदुर्मदाः॥<br><br>3094: आक्रोशन् कुञ्जरास्तत्र शरवर्षप्रतापिताः। तावकानां परेषां च संयुगे भरतर्षभ॥<br><br>3095: संरब्धानां च वीराणां धीराणाममितौजसाम्। धनुातलशब्देन न प्राज्ञायत किंचन॥<br><br>3096: उत्थितेषु कबन्धेषु सर्वतः शोणितोदके। समरे पर्यधावन्त नृपा रिपुवधोद्यताः॥<br><br>3097: शरशक्तिगदाभिस्ते खड्नेश्चामिततेजसः। निजघ्नुः समरेऽन्योन्यं शूराः परिघबाहवः॥<br><br>3098: बभ्रमुः कुञ्जराश्चात्र शरैर्विद्धा निरङ्कुशाः। अश्वाश्च पर्यधावन्त हतारोहा दिशो दश॥<br><br>3099: उत्पत्य निपतन्त्यन्ये शरघातप्रपीडिताः। तावकानां परेषां च योधा भरतसत्तम॥<br><br>3100: वाहानामुत्तमाङ्गानां कार्मुकाणां च भारत। गदानां परिघाणां च हस्तानां चोरुभिः सह॥<br><br>3101: पादानां भूषणानां च केयूराणां च संघशः। राशयस्तत्र दृश्यन्ते भीष्मभीमसमागमे। ॥<br><br>3102: अश्वानां कुञ्जराणां च रथानां चानिवर्तिनाम्। संघाताः स्म प्रदृश्यन्ते तत्र तत्र विशाम्पते॥<br><br>3103: गदाभिरसिभिः प्रासैर्बाणैश्च नतपर्वभिः। जघ्नुः परस्परं तत्र क्षत्रियाः काल आगते॥<br><br>3104: अपर गहुभिर्वीरा नियुद्धकुशला युधि। बहुधा सम ज्जन्त आयसैः परिचैरिव॥<br><br>3105: मुष्टिभिर्जानुभिश्चैव तलैश्चैव विशाम्पते। अन्योन्यं जजिरे वीरास्तावकाः पाण्डवैः सह॥<br><br>3106: पतितैः पात्यमानैश्च विचेष्टद्भिश्च भूतले। घोरमायोधनं जज्ञे तत्र तत्र जनेश्वर॥<br><br>3107: विरथा रथिनश्चात्र निस्त्रिंशवरधारिणः। अन्योन्यमभिधावन्तः परस्यरवधैषिणः॥<br><br>3108: ततो दुर्योधनो राजा कलिङ्गैर्बहुभिर्वृतः। पुरस्कृत्य रणे भीष्मं पाण्डवानभ्यवर्तत॥<br><br>3109: तथैव पाण्डवाः सर्वे परिवार्य वृकोदरम्। भीष्ममभ्यद्रवन् क्रुद्धास्ततो युद्धमवर्तत॥<br><br>3110: संजय उवाच दृष्ट्वा भीष्मेण संसक्तान् भ्रातृनन्यांश्च पार्थिवान्। समभ्यधावद् गाङ्गेयमुद्यतास्त्रो धनंजयः॥<br><br>3111: पाञ्चजन्यस्य निर्घोषं धनुषो गाण्डिवस्य च। ध्वजं च दृष्ट्वा पार्थस्य सर्वान् नो भयमाविशत्॥<br><br>3112: सिंहलाङ्ग्लमाकाशे ज्वलन्तमिव पर्वतम्। असज्जमानं वृक्षेषु धूमकेतुमिवोत्थितम्॥<br><br>3113: बहुवर्णं विचित्रं च दिव्यं वानरलक्षणम्। अपश्याम महाराज ध्वजं गाण्डीवधन्वनः॥<br><br>3114: विद्युतं मेघमध्यस्थां भ्राजमानामिवाम्बरे। ददृशुर्गाण्डिवं योधा रुक्मपृष्ठं महामृधे॥<br><br>3115: अशुश्रुम भृशं चास्य शक्रस्येवाभिगर्जतः। सुघोरं तलयोः शब्दं निघ्नतस्तव वाहिनीम्॥<br><br>3116: चण्डवातो यथा मेघः सविद्युत्स्तनयित्नुमान्। दिशः सम्लावयन् सर्वाः शरवर्षैः समन्ततः॥<br><br>3117: समभ्यधावद् गाङ्गेयं भैरवास्त्रो धनंजयः। दिशं प्राची प्रतीची च न जानीमोऽस्त्रमोहिताः॥<br><br>3118: कांदिग्भूताः श्रान्तपत्रा हताश्वा हतचेतसः। अन्योन्यमभिसंश्लिष्य योधास्ते भरतर्षभ॥<br><br>3119: भीष्ममेवाभ्यलीयन्त सह सर्वैस्तवात्मजैः। तेषामार्तायनमभूद् भीष्मः शान्तनवो रणे॥<br><br>3120: समुत्पतन्ति वित्रस्ता रथेभ्यो रथिनस्तथा। सादिनश्चाश्वपृष्ठेभ्यो भूमौ चापि पदातयः॥<br><br>3121: श्रुत्वा गाण्डीवनिर्घोषं विस्फूर्जितमिवाशनेः। सर्वसैन्यानि भीतानि व्यवालीयन्त भारत॥<br><br>3122: अथ काम्बोजजैरश्वैर्महद्भिः शीघ्रगामिभिः। गोपानां बहुसाहस्रैर्बलैर्गोपायनैर्वृतः॥<br><br>3123: मद्रसौवीरगान्धारैस्त्रैगर्तेश्च विशाम्पते। सर्वकालिङ्गमुख्यैश्च कलिङ्गाधिपतिर्वृतः॥<br><br>3124: नानानरगणौघैश्च दुःशासनपुरःसरः। जयद्रथश्च नृपतिः सहितः सर्वराजभिः॥<br><br>3125: हयारोहवराश्चैव तव पुत्रेण चोदिताः। चतुर्दश सहस्राणि सौबलं पर्यवारयन्॥<br><br>3126: ततस्ते सहिताः सर्वे विभक्तरथवाहनाः। अर्जुनं समरे जघ्नुस्तावका भरतर्षभ॥<br><br>3127: रथिभिर्वारणैरश्वैः पादातैश्च समीरितम्। घोरमायोधनं चक्रे महाभ्रसदृशं रजः॥<br><br>3128: तोमरप्रासनाराचगजाश्वरथयोधिनाम्। बलेन महता भीष्मः समसज्जत् किरीटिना॥<br><br>3129: आवन्त्यः काशिराजेन भीमसेनेन सैन्धवः। अजातशत्रुर्मद्राणामृषभेण यशस्विना॥<br><br>3130: सहपुत्रः सहामात्यः शल्येन समसज्जत। विकर्णः सहदेवेन चित्रसेनः शिखण्डिना॥<br><br>3131: मत्स्या दुर्योधनं जग्मुःशकुनिं च विशाम्पते। द्रुपदश्चैकितानश्च सात्यकिश्च महारथः॥<br><br>3132: द्रोणेन समसज्जन्त सपुत्रेण महात्मना। कृपश्च कृतवर्मा च धृष्टद्युम्नमभिद्रुतौ। २३। । एवं प्रव्रजिताश्वानि भ्रान्तनागरथानि च। सैन्यानि समसज्जन्त प्रयुद्धानि समन्ततः॥<br><br>3133: निरभ्रे विद्युतस्तीवा दिशश्च रजसाऽऽवृताः। प्रादुरासन् महोल्काश्च सनिर्घाता विशाम्पते। ॥<br><br>3134: प्रादुर्भूतो महावातः पांसुवर्षे पपात च। नभस्यन्तर्दधे सूर्यः सैन्येन रजसाऽऽवृतः॥<br><br>3135: प्रमोहः सर्वसत्त्वानामतीव समपद्यत। रजसा चाभिभूतानामस्त्रजालैश्च तुद्यताम्॥<br><br>3136: वीरबाहुविसृष्टानां सर्वावरणभेदिनाम्। संघात: शरजालानां तुमुल: समपद्यत॥<br><br>3137: प्रकाशं चक्रुराकाशमुद्यतानि भुजोत्तमैः। नक्षत्रविमलाभानि शस्त्राणि भरतर्षभ॥<br><br>3138: आर्षभाणि विचित्राणि रुक्मजालावृतानि च। सम्पेतुर्दिक्षु सर्वासु चर्माणि भरतर्षभ॥<br><br>3139: सूर्यवर्णैश्च निस्त्रिशैः पात्यमानानि सर्वशः। दिक्षु सर्वास्वदृश्यन्त शरीराणि शिरांसि च॥<br><br>3140: भग्नचक्राक्षनीडाश्च निपातितमहाध्वजाः। हताश्वाः पृथिवी जग्मुस्तत्र तत्र महारथाः॥<br><br>3141: परिपेतुर्हयाश्चात्र केचिच्छस्त्रकृतव्रणाः। रथान् विपरिकर्षन्तो हतेषु रथयोधिषु॥<br><br>3142: शराहता भिन्नदेहा बद्धयोक्त्रा हयोत्तमाः। युगानि पर्यकर्षन्त तत्र तत्र स्म भारत॥<br><br>3143: अदृश्यन्त ससूताश्च साश्वाः सरथयोधिनः। एकेन बलिना राजन् वारणेन विमर्दिताः॥<br><br>3144: गन्धहस्तिमदस्रावमाघ्राय बहवो रणे। संनिपाते बलौघानां वीतमाददिरे गजाः॥<br><br>3145: सतोमरैर्महामात्रैर्निपतद्भिर्गतासुभिः। बभूवायोधनं छन्नं नाराचाभिहतैर्गजैः॥<br><br>3146: संनिपाते बलौघानां प्रेषितैर्वरवारणैः। निपेतुर्यधि सम्भग्नाः सयोधाः सध्वजा गजाः॥<br><br>3147: नागराजोपमैर्हस्तै गैराक्षिप्य संयुगे। व्यदृश्यन्त महाराज सम्भग्ना रथकूबराः॥<br><br>3148: विशीर्णरथसंघाश्च केशेश्वाक्षिप्य दन्तिभिः। द्रुमशाखा इवाविध्य निष्पिष्टा रथिनो रणे॥<br><br>3149: रथेषु च रथान् युद्धे संसक्तान् वरवारणाः। विकर्षन्तो दिशः सर्वाः सम्पेतुः सर्वशब्दगाः॥<br><br>3150: तेषां तथा कर्षतां तु गजानां रूपमावभौ। सरःसु नलिनीजालं विषक्तमिव कर्षताम्॥<br><br>3151: एवं संछादितं तत्र बभूवायोधनं महत्। सादिभिश्च पदातैश्च सध्वजैश्च महारथैः॥<br><br>3152: संजय उवाच शिखण्डी सह मत्स्येन विराटेन विशाम्पते। भीष्ममाशु महेष्वासमाससाद सुदुर्जयम्॥<br><br>3153: द्रोणं कृपं विकर्णं च महेष्वासं महाबलम्। राज्ञश्चान्यान् रणे शूरान् बहूना द् धनंजयः॥<br><br>3154: सैन्धवं च महेष्वासं सामात्यं सह बन्धुभिः। प्राच्यांश्च दाक्षिणात्यांश्च भूमिपान् भूमिपर्षभ॥<br><br>3155: पुत्रं च ते महेष्वासं दुर्योधनममर्षणम्। दुःसहं चैव समरे भीमसेनोऽभ्यवर्तत॥<br><br>3156: सहदेवस्तु शकुनिमुलूकं च महारथम्। पितापुत्रौ महेष्वासावभ्यवर्तत दुर्जयौ॥<br><br>3157: युधिष्ठिरो महाराज गजानीकं महारथः। समवर्तत संग्रामे पुत्रेण निकृतस्तव॥<br><br>3158: माद्रीपुत्रस्तु नकुलः शूरसंक्रन्दनो युधि। त्रिगर्तानां बलैः सार्धं समसज्जत पाण्डवः॥<br><br>3159: अभ्यवर्तन्त संक्रुद्धाः समरे शाल्वकेकयान्। सात्यकिश्शेकितानश्च सौभद्रश्च महारथः॥<br><br>3160: धृष्टकेतुश्च समरे राक्षसश्च घटोत्कचः। (नाकुलिश्च शतानीकः समरे रथपुङ्गवः। ) पुत्राणां ते रथानीकं प्रत्युद्याताः सुदुर्जयाः॥<br><br>3161: सेनापतिरमेयात्मा धृष्टद्युम्नो महाबलः। द्रोणेन समरे राजन् समियायोचकर्मणा॥<br><br>3162: एवमेते महेष्वासास्तावकाः पाण्डवैः सह। समेत्य समरे शूरः सम्प्रहारं प्रचक्रिरे॥<br><br>3163: मध्यंदिनगते सूर्ये नभस्याकुलतां गते। कुरवः पाण्डवेयाश्च निजघ्नुरितरेतरम्॥<br><br>3164: ध्वजिनो हेमचित्राङ्गा विचरन्तो रणाजिरे। सपताका रथा रेजुर्वैयाघ्रपरिवारणाः॥<br><br>3165: समेतानां च समरे जिगीषूणां परस्परम्। बभूव तुमुलः शब्दः सिंहानामिव नर्दताम्॥<br><br>3166: तत्राद्भुतमपश्याम सम्प्रहारं सुदारुणम्। यदकुर्वन् रणे शूराः संजयाः कुरुभिः सह॥<br><br>3167: नैव खं न दिशो राजन् न सूर्यं शत्रुतापन। विदिशो वाऽपि पश्यामः शरैर्मुक्तैः समन्ततः॥<br><br>3168: शक्तीनां विमलाचाणां तोमराणां तथाऽस्यताम्। निस्त्रिंशानां च पीतानां नीलोत्पलनिभाः प्रभाः॥<br><br>3169: कवचानां विचित्राणां भूषणानां प्रभास्तथा। खं दिशः प्रदिशश्चैव भासयामासुरोजसा॥<br><br>3170: वपुर्भिश्च नरेन्द्राणां चन्द्रसूर्यसमप्रभैः। विरराज तदा राजंस्तत्र तत्र रणाङ्गणम्॥<br><br>3171: रथसङ्घा नरव्याघ्राः समायान्तश्च संयुगे। विरेजुः समरे राजन् ग्रहा इव नभस्तले॥<br><br>3172: भीष्मस्तु रथिनां श्रेष्ठो भीमसेन महाबलम्। अवारयत संक्रुद्धः सर्वसैन्यस्य पश्यतः॥<br><br>3173: ततो भीष्मविनिर्मुक्तारुक्मपुङ्खाः शिलाशिताः। अभ्यघ्नन् समरे भीमं तैलधौताः सुतेजनाः॥<br><br>3174: तस्य शक्तिं महावेगां भीमसेनो महाबलः। क्रुद्धाशीविषसंकाशां प्रेषयामास भारत॥<br><br>3175: तामापतन्ती सहसा रुक्मदण्डां दुरासदाम्। चिच्छेद समरे भीष्मः शरैः संनतपर्वभिः॥<br><br>3176: ततोऽपरेण भल्लेन पीतेन निशितेन च। कार्मुकं भीमसेनस्य द्विधा चिच्छेद भारत॥<br><br>3177: सात्यकिस्तु ततस्तूर्णं भीष्ममासाद्य संयुगे। आकर्णप्रहितैस्तीक्ष्णैनिशितैस्तिग्मतेजनैः। । :॥<br><br>3178: शरैर्बहुभिरानछेत् पितरं ते जनेश्वर। ततः संधाय वै तीक्ष्णं शरं परमदारुणम्॥<br><br>3179: वार्ष्णेयस्य रथाद् भीष्मः पातयामास सारथिम्। तस्याश्वाः प्रद्रुता राजन् निहते रथसारथौ। ॥<br><br>3180: तेन तेनैव धावन्ति मनोमारुतरंहसः। ततः सर्वस्य सैन्यस्य निस्वनस्तुमुलोऽभवत्॥<br><br>3181: हाहाकारश्च संजज्ञे पाण्डवानां महात्मनाम्। अभ्यद्रवत गृह्णीत हयान् यच्छत धावत। ॥<br><br>3182: इत्यासीत् तुमुलः शब्दो युयुधानरथं प्रति। एतस्मिन्नेव काले तु भीष्मः शान्तनवस्तदा॥<br><br>3183: न्यहनत् पाण्डवीं सेनामासुरीमिव वृत्रहा। ते वध्यमाना भीष्मेण पञ्चाला: सोमकैः : सह॥<br><br>3184: स्थिरां युद्धे मतिं कृत्वा भीष्ममेवाभिदुद्रुवुः। धृष्टद्युम्नमुखाश्चापि पार्थाः शान्तनवं रणे॥<br><br>3185: अभ्यधावञ्जिगीषन्तस्तव पुत्रस्य वाहिनीम्। तथैव कौरवा राजन् भीष्मद्रोणपुरोगमाः॥<br><br>3186: अभ्यधावन्त वेगेन ततो युद्धमवर्तत॥<br><br>3187: संजय उवाच विराटोऽथ त्रिभिर्बाणैर्भीष्ममार्छन्महारथम्। विव्याध तुरगांश्चास्य त्रिभिर्बाणैर्महारथः॥<br><br>3188: तं प्रत्यविध्यद् दशभिर्भीष्मः शान्तनवः शरैः। रुक्मपुजैर्महेष्वासः कृतहस्तो महाबलः॥<br><br>3189: द्रौणिर्गाण्डीवधन्वानं भीमधन्वा महारथः। अविध्यदिषुभिः षड्भिर्दृढहस्तः स्तनान्तरे॥<br><br>3190: कार्मुकं तस्य चिच्छेद फाल्गुनः परवीरहा। अविध्यच्च भृशं तीक्ष्णैः पत्रिभिः शत्रुकर्शनः॥<br><br>3191: सोऽन्यत् कार्मुकमादाय वेगवान् क्रोधमूर्च्छितः। अमृष्यमाणः पार्थेन कार्मुकच्छेदमाहवे॥<br><br>3192: अविध्यत् फाल्गुनं राजन् नवत्या निशितैः शरैः। वासुदेवं च सप्तत्या विव्याध परमेषुभिः॥<br><br>3193: ततः क्रोधाभिताम्राक्षः कृष्णेन सह फाल्गुनः। दीर्घमुष्णं च नि:श्वस्य चिन्तयित्वा पुनः पुनः॥<br><br>3194: धनुः प्रपीड्य वामन करेणामित्रकर्शनः। गाण्डीवधन्वा संक्रुद्धः शितान् संनतपर्वणः॥<br><br>3195: जीवितान्तकरान् घोरान् समादत्त शिलीमुखान्। तैस्तूर्णं समरेऽविध्यद् द्रौणि बलवतां वरः॥<br><br>3196: तस्य ते कवचं भित्त्वा पपुः शोणितमाहवे। न विव्यथे च निर्भिन्नो द्रोणिर्गाण्डीवधन्वना॥<br><br>3197: तथैव च शरान् द्रौणिः प्रविमुञ्चन्नविह्वलः। तस्थौ स समरे राजंस्त्रातुमिच्छन् महाव्रतम्॥<br><br>3198: तस्य तत् सुमहत् कर्म शशंसुः कुरुसत्तमाः। यत् कृष्णाभ्यां समेताभ्यामभ्यापतत संयुगे॥<br><br>3199: स हि नित्यमनीकेषु युध्यतेऽभयमास्थितः। अस्त्रग्रामं ससंहारं द्रोणात् प्राप्य सुदुर्लभम्॥<br><br>3200: ममैष आचार्यसुतो द्रोणस्यापि प्रियः सुतः। ब्राह्मणश्च विशेषेण माननीयो ममेति च॥<br><br>3201: समास्थाय मतिं वीरो बीभत्सुः शत्रुतापनः। कृपां चक्रे रथश्रेष्ठो भारद्वाजसुतं प्रति॥<br><br>3202: द्रौणिं त्यक्त्वा ततौ युद्धे कौन्तेयः श्वेतवाहनः। युयुधे तावकान् निदर्नस्त्वरमाणः पराक्रमीः॥<br><br>3203: दुर्योधनस्तु दशभिर्गार्धपत्रैः शिलाशितैः। भीमसेनं महेष्वासं रुक्मपुङ्खः समार्पयत्॥<br><br>3204: भीमसेनः सुसंक्रुद्धः परासुकरणं दृढम्। चित्रं कार्मुकमादत्त शरांश्च निशितान् दश॥<br><br>3205: आकर्णप्रहितैस्तीक्ष्णैर्वेगवद्भिरजिह्मगैः। अविध्यत् तूर्णमव्यग्रः कुरुराज महोरसि॥<br><br>3206: तस्य काञ्चनसूत्रस्थः शरैः संछादितो मणिः। रराजोरसि खे सूर्यो ग्रहैरवि समावृतः॥<br><br>3207: पुत्रस्तु तव तेजस्वी भीमसेनेन पाडितः। नामृष्यत यथा नागस्तलशब्दं मदोत्कटः॥<br><br>3208: ततः शरैर्महाराज रुक्मपुजैः शिलाशितैः। भीमं विव्याध संक्रुद्धस्त्रासयानो वरूथिनीम्॥<br><br>3209: तौ युध्यमानौ समरे भृशमन्योन्यविक्षतौ। पुत्रौ ते देवसंकाशौ व्यरोचेतां महाबलौ॥<br><br>3210: चित्रसेनं नरव्याघ्रं सौभद्रः परवीरहा। अविध्यद् दशभिर्बाणैः पुरुमित्रं च सप्तभिः॥<br><br>3211: सत्यव्रतं च सप्तत्या विद्ध्वा शक्रसमो युधि। नृत्यन्निव रणे वीर आर्तिं नः समजीजनत्॥<br><br>3212: तं प्रत्यविध्यद् दशभिश्चित्रसेन: शिलीमुखैः। सत्यव्रतश्च नवभिः पुरुमित्रश्च सप्तभिः॥<br><br>3213: स विद्धो विक्षरन् रक्तं शत्रुसंवारणं महत्। चिच्छेद चित्रसेनस्य चित्रं कार्मुकमार्जुनिः॥<br><br>3214: भित्त्वा चास्य तनुत्राणं शरैणोरस्यताडयत्। ततस्ते तावका वीरा राजपुत्रा महारथाः॥<br><br>3215: समेत्य युधि संरब्धा विव्यधुनिशितैः शरैः। तांश्च सर्वाशरैस्तीक्ष्णैर्जघान परमास्त्रवित्॥<br><br>3216: तस्य दृष्ट्वा तु तत् कर्म परिवठ्ठः सुतास्तव। दहन्तं समरे सैन्यं वने कक्षं यथोल्बणम्॥<br><br>3217: अपेतशिशिरे काले समिद्धमिव पावकम्। अत्यरोचत सौभद्रस्तव सैन्यानि नाशयन्॥<br><br>3218: तत् तस्य चरितं दृष्ट्वा पौत्रस्तव विशाम्पते। लक्ष्मणोऽभ्यपतत् तूर्णं सात्वतीपुत्रमाहवे॥<br><br>3219: अभिमन्युस्तु संक्रुद्धो लक्ष्मणं शुभलक्षणम्। विव्याध निशितैः षड्भिः सारथिं च त्रिभिः शरैः। । ३३। तथैव लक्ष्मणो राजन् सौभद्रं निशितैः शरैः। अविध्यत महाराज तदद्भुतमिवाभवत्॥<br><br>3220: तस्याश्वांश्चतुरो हत्वा सारथिं च महाबलः। अभ्यद्रवत सौभद्रो लक्ष्मणं निशितैः शरैः॥<br><br>3221: हताश्वे तु रथे तिष्ठंल्लक्ष्मणः परवीरहा। शक्तिं चिक्षेप संक्रुद्धः सौभद्रस्य रथं प्रति॥<br><br>3222: तामापतन्ती सहसा घोररूपां दुरासदाम्। अभिमन्युः शरैस्तीक्ष्णैश्चिच्छेद भुजगोपमाम्॥<br><br>3223: ततः स्वरथमारोप्य लक्ष्मणं गौतमस्तदा। अपोवाह रथेनाजौ सर्वसैन्यस्य पश्यतः॥<br><br>3224: ततः समाकुले तस्मिन् वर्तमाने महाभये। अभ्यद्रवञ्जिघांसन्तः परस्परवधैषिणः॥<br><br>3225: तावकाश्च महेष्वासाः पाण्डवाश्च महारथाः। जुह्वन्तः समरे प्राणान् निजप्नुरितरेतरम्॥<br><br>3226: मुक्तकेशा विकवचा विरथाश्छिन्नकार्मुकाः। बाहुभिः समयुध्यन्त संजयाः कुरुभिः सह॥<br><br>3227: ततो भीष्मो महाबाहुः पाण्डवानां महात्मनाम्। सेनां जघान संक्रुद्धो दिव्यैरस्त्रैर्महाबलः॥<br><br>3228: हतैरश्वैर्गजैस्तत्र नरैरश्चैश्च पातितः। रथिभिः सादिभिश्चैव समास्तीर्यत मेदिनी॥<br><br>3229: संजय उवाच अथ राजन् महाबाहुः सात्यकिर्युद्धदुर्मदः। विकृष्य चापं समरे भारसाहमनुत्तमम्॥<br><br>3230: प्रामुञ्चत् पुखसंयुक्ताशरानाशीविषोपमान्। प्रगाढं लघु चित्रं च दर्शयन् हस्तलाघवम्॥<br><br>3231: तस्य विक्षिपतचापं शरानन्यांश्च मुञ्चतः। आददानस्य भूयश्च संदधानस्य चापरान्॥<br><br>3232: क्षिपतश्च परांस्तस्य रणे शत्रून् विनिघ्नतः। ददृशे रूपमत्यर्थं मेघस्येव प्रवर्षतः॥<br><br>3233: तमुदीर्यन्तमालोक्य राजा दुर्योधनस्ततः। स्थानामयुतं तस्य प्रेषयामास भारत। । ५। तांस्तु सर्वान् महेष्वासान् सात्यकिः सत्यविक्रमः। जघान परमेष्वासो दिव्येनास्त्रेण वीर्यवान्। ॥<br><br>3234: स कृत्वा दारुणं कर्म प्रगृहीतशरासनः। आससाद ततो वीरो भूरिश्रवसमाहवे॥<br><br>3235: स हि संदृश्य सेनां ते युयुधानेन पातिताम्। अभ्यधावत संक्रुद्धः कुरूणां कीर्तिवर्धनः॥<br><br>3236: इन्द्रायुधसवर्णं तु विस्फार्य सुमहद् धनुः। सृष्टवान् वज्रसंकाशाशरानाशीविषोपमान्॥<br><br>3237: सहस्रशो महाराज दर्शयन् पाणिलाघवम्। शरांस्तान् मृत्युसंस्पर्शान् सात्यकेश्च पदानुगाः॥<br><br>3238: न विषेहुस्तदा राजन् दुद्रुवुस्ते समन्ततः। विहाय सात्यकि राजन् समरे युद्धदुर्मदम्॥<br><br>3239: तं दृष्ट्वा युयुधानस्य सुता दश महाबलाः। महारथाः सभाख्याताश्चित्रवर्मायुधध्वजाः॥<br><br>3240: समासाद्य महेष्वासं भूरिश्रवसमाहवे। ऊचुः सर्वे सुसंरब्धा यूपकेतुं महारणे॥<br><br>3241: भो भोः कौरवदायाद सहास्माभिर्महाबल। एहि युध्यस्व संग्रामे समस्तैः पृथगेव वा॥<br><br>3242: अस्मान् वा त्वं पराजित्य यशः प्राप्नुहि संयुगे। वयं वा त्वां पराजित्य प्रीतिं धास्यामहे पितुः॥<br><br>3243: एवमुक्तस्तदा शूरैस्तानुवाच महाबलः। वीर्यश्लाघी नरश्रेष्ठस्तान् दृष्ट्वा समवस्थितान्॥<br><br>3244: साध्विदं कथ्यते वीरा यद्येवं पतिरद्य वः। युध्यध्वं सहिता यत्ता निहनिष्यामि वो रणे॥<br><br>3245: एवमुक्ता महेष्वासास्ते वीराः क्षिप्रकारिणः। महता शरवर्षेण अभ्यधावन्नरिंदमम्॥<br><br>3246: सोऽपराह्ने महाराज संग्रामस्तुमुलोऽभवत्। एकस्य च बहूनां च समेतानां रणाजिरे॥<br><br>3247: तमेकं रथिनां श्रेष्ठं शरैस्ते समवाकिरन्। प्रावृषीव यथा मेरुं सिषिचुर्जलदा नृप॥<br><br>3248: तैस्तु मुक्ताशरान् घोरान् यमदण्डाशनिप्रभान्। असम्प्राप्तानसम्भ्रान्तश्चिच्छेदाशु महारथः॥<br><br>3249: तत्राद्भुतमपश्याम सौमदत्तेः पराक्रमम्। यदेको बहुभिर्युद्धे समसज्जदभीतवत्॥<br><br>3250: विसृज्य शरवृष्टिं तां दश राजन् महारथाः। परिवार्य महाबाहुं निहन्तुमुपचक्रमुः॥<br><br>3251: सौमदत्तिस्ततः क्रुद्धस्तेषां चापानि भारत। चिच्छेद समरे राजन् युध्यमानो महारथैः॥<br><br>3252: अथैषां छिन्नधनुषां शरैः संनतपर्वभिः। चिच्छेद समरे राजशिरांसि भरतर्षभ। ॥<br><br>3253: ते हता न्यपतन् राजन् वज्रभग्ना इव दुमाः। तान् दृष्ट्वा निहतान् वीरो रणे पुत्रान् महाबलान्। ॥<br><br>3254: वार्ष्णेयो विनदन् राजन् भूरिश्रवसमभ्ययात्। रथं रथेन समरे पीडयित्वा महाबलौ॥<br><br>3255: तावन्योन्यं हि समरे निहत्य रथवाजिनः। विरथावभिवल्गन्तौ समेयातां महारथौ॥<br><br>3256: प्रगृहीतमहाखड्गौ तौ चर्मवरधारिणौ। शुशुभाते नरव्याघ्रौ युद्धाय समवस्थितौ॥<br><br>3257: ततः सात्यकिमभ्येत्य निस्त्रिंशवरधारिणम्। भीमसेनस्त्वरन् राजन् रथमारोपयत् तदा॥<br><br>3258: तवापि तनयो राजन् भूरिश्रवसमाहवे। आरोपयद् रथं तूर्णं पश्यतां सर्वधन्विनाम्॥<br><br>3259: तस्मिंस्तथा वर्तमाने रणे भीष्मं महारथम्। अयोधयन्त संरब्धाः पाण्डवा भरतर्षभ॥<br><br>3260: लोहितायति चादित्ये त्वरमाणो धनंजयः। पञ्चविंशतिसाहस्रान् निजघान महारथान्॥<br><br>3261: ते हि दुर्योधनादिष्टास्तदा पार्थनिबर्हणे। सम्प्राप्यैव गता नाशं शलभा इव पारकम्॥<br><br>3262: ततो मत्स्याः केकयाश्च धनुर्वेदविशारदाः। परिवत्रुस्तदा पार्थं सहपुत्रं महारथम्॥<br><br>3263: एतस्मिन्नेव काले तु सूर्येऽस्तमुपगच्छति। सर्वेषां चैव सैन्यानां प्रमोहः समजायत॥<br><br>3264: अवहारं ततश्चकेनं पिता देवव्रतस्तव। संध्याकाले महाराज सैन्यानां श्रान्तवाहनः॥<br><br>3265: पाण्डवानां कुरूणां च परस्परसमागमे। ते सेने भृशसंविग्ने ययतुः स्वं निवेशनम्॥<br><br>3266: ततः स्वशिबिरं गत्वा न्यविशंस्तत्र भारत। पाण्डवाः संजयैः सार्धं कुरवश्च यथाविधि॥<br><br>3267: संजय उवाच ते विश्रम्य ततो राजन् सहिताः कुरुपाण्डवाः। व्यतीतायां तु शर्वर्यां पुनर्युद्धाय निर्ययुः॥<br><br>3268: तत्र शब्दो महानासीत् तव तेषां च भारत। युज्यतां रथमुख्यानां कल्प्यतां चैव दन्तिनाम्॥<br><br>3269: संनह्यतां पदातीनां हयानां चैव भारत। शङ्खदुन्दुभिनादश्च तुमुलः सर्वतोऽभवत्॥<br><br>3270: ततो युधिष्ठिरो राजा धृष्टद्युम्नमभाषत। व्यूहं व्यूह महाबाहो मकरं शत्रुनाशनम्॥<br><br>3271: एवमुक्तस्तु पार्थेन धृष्टद्युम्नो महारथः। व्यादिदेश महाराज रथिनो रथिनां वरः॥<br><br>3272: शिरोऽभूद् दुपदस्तस्य पाण्डवश्च धनंजयः। चक्षुषी सहदेवश्च नकुलश्च महारथः॥<br><br>3273: तुण्डमासीन्महाराज भीमसेनो महाबलः। सौभद्रो द्रौपदेयाश्च राक्षसश्च घटोत्कचः॥<br><br>3274: सात्यकिधर्मराजश्च व्यूहग्रीवां समास्थिताः। पृष्ठमासीन्महाराज विराटो वाहिनीपतिः॥<br><br>3275: धृष्टद्युम्नेन सहितो महत्या सेनयावृतः। केकया भ्रातरः पञ्च वामपार्श्व समाश्रिताः॥<br><br>3276: धृष्टकेतुर्नरव्याघ्रश्चेकितानश्च वीर्यवान्। दक्षिणं पक्षमाश्रित्य स्थितौ व्यूहस्य रक्षणे॥<br><br>3277: पादयोस्तु महाराज स्थितः श्रीमान् महारथः। कुन्तिभोजः शतानीको महत्या सेनया वृतः॥<br><br>3278: शिखण्डी तु महेष्वासः सोमकैः संवृतो बली। इरावांश्च ततः पुच्छे मकरस्य व्यवस्थितौ॥<br><br>3279: एवमेतं महाव्यूह व्यूह्य भारत पाण्डवाः। समुच्छ्रितैर्ध्वजैश्छत्रैः शस्त्रैश्च विमलैः शितैः॥<br><br>3280: कौरवानभ्ययुस्तूर्ण हस्त्यश्वरथपत्तिभिः। समुच्छ्रितैर्ध्वजैश्छत्रैः शस्त्रैश्च विमलैः शितैः॥<br><br>3281: व्यूढं दृष्ट्वा तु तत् सैन्यं पिता देवव्रतस्तव। क्रौञ्चैन महता राजन् प्रत्यव्यूहत वाहिनीम्॥<br><br>3282: तस्य तुण्डे महेष्वासो भारद्वाजो व्यरोचत। अश्वत्थामा कृपश्चैव चक्षुरासीन्नरेश्वर। ॥<br><br>3283: कृतवर्मा तु सहितः काम्बोजवरबाह्निकैः। शिरस्यासीन्नरश्रेष्ठः श्रेष्ठः सर्वधनुष्मताम्॥<br><br>3284: ग्रीवायं शूरसेनश्च तव पुत्रश्च मारिष। दुर्योधनो महाराज राजभिर्बहुभिर्वृतः॥<br><br>3285: प्राग्ज्योतिषस्तु सहितो मद्रसौवीरकेकयैः। उरस्यभून्नरश्रेष्ठ महत्या सेनया वृतः॥<br><br>3286: स्वसेनया च सहितः सुशर्मा प्रस्थलाधिपः। वामपक्षं समाश्रित्य दंशितः समवस्थितः॥<br><br>3287: तुषारा यवनाश्चैव शकाश्च सह चूचुपैः। दक्षिणं पक्षमाश्रित्य स्थिता व्यूहस्य भारत॥<br><br>3288: श्रुतायुश्च शतायुश्च सौमदत्तिश्च मारिष। व्यूहस्य जघने तस्थू रक्षमाणाः परस्परम्॥<br><br>3289: ततो युद्धाय संजग्मुः पाण्डवाः कौरवैः सह। सूर्योदये महाराज ततो युद्धमभून्महत्॥<br><br>3290: प्रतीयू रथिनो नागा नागांश्च रथिनो ययुः। हयारोहान् रथारोहा रथिनश्चापि सादिनः॥<br><br>3291: सादिनश्च हयान् राजन् रथिनश्च महारणे। हस्त्यारोहान् हयारोहा रथिनः सादिनस्तथा॥<br><br>3292: रथिनः पत्तिभिः सार्धं सादिनचापि पत्तिभिः। अन्योन्यं समरे राजन् प्रत्यधावन्नमर्षिताः॥<br><br>3293: भीमसेनार्जुनमैगुप्ता चान्यैर्महारथैः। शुशुभे पाण्डवी सेना नक्षत्रैरिव शर्वरी॥<br><br>3294: तथा भीष्मकृपद्रोणशल्यदुर्योधनादिभि। तवापि च वभौ सेना ग्रहैद्यौरिव संवृता॥<br><br>3295: भीमसेनस्तु कौन्तेयो द्रोणं दृष्ट्वा पराक्रमी। अभ्ययाज्जवनैरश्वैर्भारद्वाजस्य वाहिनीम्॥<br><br>3296: द्रोणस्तु समरे क्रुद्धो भीमं नवभिरायसैः। विव्याध समरश्लाघी मर्माण्युद्दिश्य वीर्यवान्॥<br><br>3297: दृढाहतस्ततो भीमो भारद्वाजस्य संयुगे। सारथिं प्रेषयामास यमस्य सदनं प्रति॥<br><br>3298: स संचह्य स्वयं वाहान् भारद्वाजः प्रतापवान्। व्यधमत् पाण्डवीं सेनां तूलराशिमिवानलः॥<br><br>3299: ते वध्यमाना द्रोणेन भीष्मेण च नरोत्तमाः। सृञ्जयाः केकयैः सार्धं पलायनपराऽभवन्। ॥<br><br>3300: तथैव तावकं सैन्यं भीमार्जुनपरिक्षतम्। मुह्यते तत्र तत्रैव समदेव वराङ्गना॥<br><br>3301: अभिद्येतां ततो व्यूहौ तस्मिन् वीरवरक्षये। आसीद् व्यतिकरो घोरस्तव तेषां च भारत॥<br><br>3302: तदद्भुतमपश्याम तावकानां परैः सह। एकायनगताः सर्वे यदयुध्यन्त भारत॥<br><br>3303: प्रतिसंवार्य चास्त्राणि तेऽन्योन्यस्य विशाम्पते। युयुधुः पाण्डवाश्चैव कौरवाश्च महाबलाः॥<br><br>3304: धृतराष्ट्र उवाच एवं बहुगुणं सैन्यमेवं बहुविधं पुरा। व्यूढमेवं यथाशास्त्रममोघं चैव संजय॥<br><br>3305: हृष्टमस्माकमत्यन्तमभिकामं च नः सदा। प्रह्वमव्यसनोपेतं पुरस्ताद् दृष्टविक्रमम्॥<br><br>3306: नातिवृद्धमबालं च न कृशं न च पीवरम्। लघुवृत्तायतप्रायं सारयोधमनामयम्॥<br><br>3307: आत्तसंनाहशस्त्रं च बहुशस्त्रपरिग्रहम्। असियुद्धे नियुद्धे च गदायुद्धे च कोविदम्॥<br><br>3308: प्रासर्धितोमरेष्वाजौ परिघेष्वायसेषु च। भिन्दिपालेषु शक्तीषु मुसलेषु च सर्वशः॥<br><br>3309: कम्पनेषु च चापेषु कणपेषु च सर्वशः। क्षेपणीयेषु चित्रेषु मुष्टयुद्धेषु च क्षमम्॥<br><br>3310: अपरोक्षं च विद्यासु व्यायामे च कृतश्रमम्। शस्त्रग्रहणविद्यासु सर्वासु परिनिष्ठितम्॥<br><br>3311: आरोहे पर्यवस्कन्दे सरणे सान्तरप्लुते। सम्यक् प्रहरणे याने व्यपयाने च कोविदम्॥<br><br>3312: नागाश्वरथयानेषु बहुशः सुपरीक्षितम्। परीक्ष्य च यथान्यायं वेतनेनोपपादितम्॥<br><br>3313: न गोष्ठ्या नोपकारेण न च बन्धुनिमित्ततः। न सौहृदबलैर्वापि नाकुलीनपरिग्रहै: :॥<br><br>3314: समृद्धजनमार्यं च तुष्टसम्बन्धिबान्धवम्। कृतोपकारभूयिष्ठं यशस्वि च मनस्वि च॥<br><br>3315: स्वजनैस्तु नरैर्मुख्यैर्बहुशो दृष्टकर्मभिः। लोकपालोपमैस्तात पालितं लोकविश्रुतम्॥<br><br>3316: बहुभिः क्षत्रियैर्गुप्तं पृथिव्यां लोकसम्मतैः। अस्मानभिगतैः कामात् सबलैः सपदानुगैः॥<br><br>3317: महोदधिमिवापूर्णमापगाभिः समन्ततः। अपक्षैः पक्षिसंकाशै रथै गैश्च संवृतम्॥<br><br>3318: नानायोधजलं भीमं वाहनोर्मितरङ्गिणम्। क्षेपण्यसिगदाशक्तिशरप्राससमाकुलम्॥<br><br>3319: ध्वजभूषणसम्बाधं रत्नपट्टसुसंचितम्। परिधावद्भिरश्वैश्च वायुवेगविकम्पितम्॥<br><br>3320: अपारमिव गर्जन्तं सागरप्रतिमं महत्। द्रोणभीष्माभिसंगुप्तं गुप्तं च कृतवर्मणा॥<br><br>3321: कृपदुःशासनाभ्यां च जयद्रथमुखैस्तथा। भगदत्तविकर्णाभ्यां द्रौणिसौबलबाह्निकैः॥<br><br>3322: गुप्तं प्रवीरैलॊकैश्च सारवद्भिर्महात्मभिः। यदहन्यत संग्रामे दैवमत्र पुरातनम्॥<br><br>3323: नैतादृशं समुद्योगं दृष्टवन्तो हि मानुषाः। ऋषयो वा महाभागाः पुराणा भुवि संजय॥<br><br>3324: ईदृशोऽपि बलौघस्तु संयुक्तः शस्त्रसम्पदा। वध्यते यत्र संग्रामे किमन्यद् भागधेयतः॥<br><br>3325: विपरीतमिदं सर्वं प्रतिभाति हि संजय। यत्रेदृशं बलं घोरं पाण्डवान्नातरद् रणे॥<br><br>3326: पाण्डवाार्थाय नियतं देवास्तत्र समागताः। युध्यन्ते मामकं सैन्यं यथाऽध्यत संजय॥<br><br>3327: उक्तो हि विदुरेणाहं हितं पथ्यं च नित्यशः। न च जग्राहः तन्मन्दः पुत्रो दुर्योधनो मम॥<br><br>3328: तस्य मन्ये मतिः पूर्वं सर्वज्ञस्य महात्मनः। आसीद् यथागतं तात येन दृष्टमिदं पुरा॥<br><br>3329: अथवा भाव्यमेवं हि संजयैतेन सर्वथा। पुरा धात्रा यथा सृष्टं तत् तथा नैतदन्यथा॥<br><br>3330: संजय उवाच आत्मदोषात् राजन् प्राप्तं व्यसनमीदृशम्। न हि दुर्योधनस्तानि पश्यते भरतर्षभ। ॥<br><br>3331: यानि त्वं दृष्टवान् राजन् धर्मसंकरकारिते। तव दोषात् पुरा वृत्तं द्यूतमेव विशाम्पते॥<br><br>3332: तव दोषेण युद्धं च प्रवृत्तं सह पाण्डवैः। त्वमेवाद्य फलं भुक्षे कृत्वा किल्बिषमात्मना॥<br><br>3333: आत्मनैव कृतं कर्म आत्मनैवोपभुज्यते। इह च प्रेत्य वा राजंस्त्वया प्राप्तं यथातथम्॥<br><br>3334: तस्माद् राजन् स्थिरो भूत्वा प्राप्येदं व्यसनं महत्। शृणु युद्धं यथावृत्तं शंसती मे नराधिप। ॥<br><br>3335: भीमसेनः सुनिशितैर्वाणैर्भित्त्वा महाचमूम्। आससाद ततो वीरः सर्वान् दुर्योधनानुजान्॥<br><br>3336: दुःशासनं दुर्विषहं दुःसहं दुर्मदं जयम्। जयत्सेनं विकर्णं च चित्रसेनं सुदर्शनम्॥<br><br>3337: चारुचित्रं सुवर्माणं दुष्कर्णं कर्णमेव च। एतांश्चान्यांश्च सुबहून् समीपस्थान् महारथान्॥<br><br>3338: धार्तराष्ट्रान् सुसंक्रुद्धान् दृष्ट्वा भीमो महारथः। भीष्मेण समरे गुप्तां प्रविवेश महाचमूम्॥<br><br>3339: अथालोक्य प्रविष्टं तमूचुस्ते सर्व एव तु। जीवग्राहं निगृह्णीमो वयमेनं नराधिपाः॥<br><br>3340: स तैः परिवृतः पार्थो भ्रातृभिः कृतनिश्चयैः। प्रजासंहरणे सूर्यः क्रूरैरिव महाग्रहैः॥<br><br>3341: सम्प्राप्यमध्यं सैन्यस्य न भीः पाण्डवमाविशत्। यथा देवासुरे युद्धे महेन्द्रं प्राप्य दानवान्॥<br><br>3342: ततः शतसहस्राणि रथिनां सर्वशः प्रभो। उद्यतानि शरैस्तीद्वैस्तमेकं परिवविरे॥<br><br>3343: स तेषां प्रवरान् योधान् हस्त्यश्वरथसादिनः। जघान समरे शूरो धार्तराष्ट्रानचिन्तयन्। ॥<br><br>3344: तेषां व्यवसितं ज्ञात्वा भीमसेनो जिघृक्षताम्। समस्तानां वधे राजन् मतिं चक्रे महामनाः॥<br><br>3345: ततो रथं समुत्सृज्य गदामादायें पाण्डवः। जघान धार्तराष्ट्राणां तं बलौघं महार्णवम्॥<br><br>3346: भीमसेने प्रविष्टे तु धृष्टद्युम्नोऽपि पार्षतः। द्रोणमुत्सृज्य तरसा प्रययौ यत्र सौबलः॥<br><br>3347: निवार्य महतीं सेनां तावकानां नरर्षभः। आससाद रथं शून्यं भीमसेनस्य संयुगे॥<br><br>3348: दृष्ट्वा विशोकं समरे भीमसेनस्य सारथिम्। धृष्टद्युम्नो महाराज दुर्मना गतचेतनः॥<br><br>3349: अपृच्छद् वाष्पसंरुद्धो निःश्वसन वाचमीरयन्। मम प्राणैः प्रियतमः क्व भीम इति दुःखितः॥<br><br>3350: विशोकस्तमुवाचेदं धृष्टद्युम्नं कृताञ्जलिः। संस्थाप्य मामिह बली पाण्डवेयः पराक्रमी॥<br><br>3351: प्रविष्टो धार्तराष्ट्राणामेतद् बलमहार्णवम्। मामुक्त्वा पुरुषव्याघ्रः प्रीतियुक्तमिदं वचः॥<br><br>3352: प्रतिपालय मां सूत नियम्याश्वान् मुहूर्तकम्। यावदेतान् निहन्म्यद्य य इमे मद्वधोद्यताः॥<br><br>3353: ततो दृष्ट्वा प्रधावन्तं गदाहस्तं महाबलम्। सर्वेषामेव सैन्यानां संहर्षः समजायत। ॥<br><br>3354: तस्मिन् सुतुमुले युद्धे वर्तमाने भयानके। भित्त्वा राजन् महाव्यूहं प्रविवेश वृकोदरः॥<br><br>3355: विशोकस्य वचः श्रुत्वा धृष्टद्युम्नोऽथ पार्षतः। प्रत्युवाच ततः सूतं रणमध्ये महाबलः॥<br><br>3356: न हि मे जीवितेनापि विद्यतेऽद्य प्रयोजनम्। भीमसेनं रणे हित्वा स्नेहमुत्सृज्य पाण्डवैः॥<br><br>3357: यदि यामि विना भीमं किं मां क्षत्रं वदिष्यति। एकायनगते भीमे मयि चावस्थिते युधि॥<br><br>3358: अस्वस्ति तस्य कुर्वन्ति देवाः शक्रपुरोगमाः। यः सहायान् परित्यज्य स्वस्तिमानाव्रजेद् गृहम्॥<br><br>3359: मम भीमः सखा चैव सम्बन्धी च महाबलः। भक्तोऽस्मान् भक्तिमांश्चाहं तमप्यरिनिषूदनम्॥<br><br>3360: सोऽहं तत्र गमिष्यामि यत्र यातो वृकोदरः। निघ्नन्तं मां रिपून् पश्य दानवानिव वासवम्॥<br><br>3361: एवमुक्त्वा ततो वीरो ययौ मध्येन भारत। भीमसेनस्य मार्गेषु गदाप्रमथितैर्गजैः॥<br><br>3362: स ददर्श तदा भीमं दहन्तं रिपुवाहिनीम्। वातो वृक्षानिव बलात् प्रभञ्जन्तं रणे रिपून्॥<br><br>3363: ते वध्यमानाः समरे रथिनः सादिनस्तथा। पादाता दन्तिनश्चैव चक्रुरार्तस्वरं महत्॥<br><br>3364: हाहाकारश्च संजयज्ञे तव सैन्यस्य मारिष। वध्यतो भीमसेनेन कृतिना चित्रयोधिना॥<br><br>3365: ततः कृतास्त्रास्ते सर्वे परिवार्य वृकोदरम्। अभीताः समवर्तन्त शस्त्रवृष्ट्या परंतप॥<br><br>3366: अभिद्रुतं शस्त्रभृतां वरिष्ठं समन्ततः पाण्डवं लोकवीरः। सैन्येन घोरेण सुसंहितेन दृष्ट्वा बली पार्षतो भीमसेनम्॥<br><br>3367: अथोपगच्छच्छरविक्षताङ्गं पदातिनं क्रोधविषं वमन्तम्। आश्वासयन् पार्षतो भीमसेनं गदाहस्तं कालमिवान्तकाले॥<br><br>3368: मारोपयच्चात्मरथे महात्मा। माश्वासयामास च शत्रुमध्ये॥<br><br>3369: स्तस्मिन् विमर्दे महति प्रवृत्ते। अयं दुरात्मा दुपदस्य पुत्रः समागतो भीमसेनेन सार्धम्॥<br><br>3370: तं याम सर्वे महता बलेन मा वो रिपुः प्रार्थयतामनीकम्। श्रुत्वा तु वाक्यं तममृष्यमाणा ज्येष्ठाज्ञया नोदिता धार्तराष्ट्राः॥<br><br>3371: वधाय निष्पेतुरुदायुधास्ते युगक्षये केतवो यद्वदुग्राः। प्रगृह्य चास्त्राणि धनूंषि वीरा ज्यां नेमिघोषैः प्रविकम्पयन्तः॥<br><br>3372: शरैरवर्षन् द्रुपदस्य पुत्रं यथाम्बुदा भूधरं वारिजालैः। न विव्यथे समरे चित्रयोधी॥<br><br>3373: समभ्युदीर्णाश्च तवात्मजांस्तथा निशम्य वीरानभितः स्थितान् रणे। जिघांसुरुचं दुपदात्मजो युवा प्रमोहनास्त्रं युयुजे महारथः॥<br><br>3374: क्रुद्धो भृशं तव पुत्रेषु राजन् दैत्येषु यद्वत् समरे महेन्द्रः। ततो व्यमुह्यन्त रणे नृवीराः प्रमोहनास्त्राहतबुद्धिसत्त्वाः॥<br><br>3375: प्रदुद्रुवुः कुरवश्चैव सर्वे सवाजिनागाः सरथाः समन्तात्। परीतकालानिव नष्टसंज्ञान् मोहोपेतांस्तव पुत्रान् निशम्य॥<br><br>3376: एतस्मिन्नेव काले तु द्रोणः शस्त्रभृतां वरः। दुपदं त्रिभिरासाद्य शरैर्विव्याध दारुणैः॥<br><br>3377: सोऽतिविद्धस्ततो राजन् रणे द्रोणेन पार्थिवः। अपायाद् दुपदो राजन् पूर्ववैरमनुस्मरन्। ॥<br><br>3378: जित्वा तु दुपदं द्रोण: शङ्ख दध्मौ प्रतापवान्। तस्य शङ्खस्वनं श्रुत्वा वित्रेसुः सर्वसोमकाः॥<br><br>3379: अथ शुश्राव तेजस्वी द्रोणः शस्त्रभृतां वरः। प्रमोहनास्त्रेण रणे मोहितानात्मजांस्तव। ॥<br><br>3380: ततो द्रोणो महाराज त्वरितोऽभ्याययौ रणात्। तत्रापश्यन्महेष्वासो भारद्वाजः प्रतापवान्॥<br><br>3381: धृष्टद्युम्नं च भीमं च विचरन्तौ महारणे। मोहाविष्टांश्च ते पुत्रानपश्यत् स महारथः॥<br><br>3382: ततः प्रज्ञास्त्रामादाय मोहनास्त्रं व्यनाशयत्। अथ प्रत्यागतप्राणास्तव पुत्रा महारथाः॥<br><br>3383: पुनयुद्धाय समरे प्रययुर्भीमपार्षतौ। ततो युधिष्ठिरः प्राह समाहूय स्वसैनिकान्॥<br><br>3384: गच्छन्तु पदवीं शक्त्या भीमपार्षतयोर्युधि। सौभद्रप्रमुखा वीरा रथा द्वादश दंशिताः॥<br><br>3385: प्रवृत्तिमधिगच्छन्तु न हि शुद्ध्यति मे मनः। त एवं समनुज्ञाताः शूरा विक्रान्तयोधिनः॥<br><br>3386: बाढमित्येवमुक्त्वा तु सर्वं पुरुषमानिनः। मध्यन्दिनगते सूर्ये प्रययुः सर्व एव हि॥<br><br>3387: केकया द्रौपदेयाश्च धृष्टकेतुश्च वीर्यवान्। अभिमन्युं पुरस्कृत्य महत्या सेनया वृताः॥<br><br>3388: ते कृत्वा समरव्यूहं सूचीमुखमरिंदमाः। बिभिदुर्धार्तराष्ट्राणां तद् स्थानीकमाहवे॥<br><br>3389: तान् प्रयातान् महेष्वासानभिमन्युपुरोगमान्। भीमसेनभयाविष्टा धृष्टद्युम्नविमोहिता॥<br><br>3390: न संवारयितुं शक्ता तव सेना जनाधिप। मदमूर्छान्वितात्मा वै प्रमदेवाध्वनि स्थिता॥<br><br>3391: तेऽभिजाता महेष्वासाः सुवर्णविकृतध्वजाः। परीष्सन्तोऽभ्यधावन्त धृष्टद्युम्नवृकोदरौ॥<br><br>3392: तौ च दृष्ट्वा महेष्वासावभिमन्युपुरोगमान्। बभूवतुर्मुदा युक्तौ निघ्नन्तौ तव वाहिनीम्॥<br><br>3393: दृष्ट्वा तु सहसाऽऽयान्तं पाञ्चाल्यो गुरुमात्मनः। नाशंसत वधं वीरः पुत्राणां तव भारत॥<br><br>3394: ततो रथं समारोप्य कैकेयस्य वृकोदरम्। अभ्यधावत् सुसंक्रुद्धौ द्रोणमिष्वस्त्रपारगम्॥<br><br>3395: तस्याभिपतस्तूर्णं भारद्वाजः प्रतापवान्। क्रुद्धश्चिच्छेद बाणेन धनुः शत्रुनिबर्हणः॥<br><br>3396: अन्यांश्च शतशो बाणान् प्रेषयामास पार्षते। दुर्योधनहितार्थाय भर्तृपिण्डमनुस्मरम्॥<br><br>3397: अथान्यद् धनुरादाय पार्षतः परवीरहा। द्रोणं विव्याध विंशत्या रुक्मपुजैः शिलाशितैः॥<br><br>3398: तस्य द्रोणः पुनश्चापं चिच्छेदामित्रकर्शनः। हयांश्चचतुरस्तूर्णं चतुर्भिः सायकोत्तमैः॥<br><br>3399: वैवस्वतक्षयं घोरं प्रेषयामास भारत। सारथिं चास्य भल्लेन प्रेषयामास मृत्यवे॥<br><br>3400: हताश्वात् स रथात् तूर्णमवप्लुत्य महारथः। आरुरोह महाबाहुरभिमन्योर्महारथम्॥<br><br>3401: ततः सरथनागाश्वा समकम्पत वाहिनी। पश्यतो भीमसेनस्य पार्षतस्य च पश्यतः॥<br><br>3402: तत्प्रभग्नं बलं दृष्ट्वा द्रोणेनामिततेजसा। नाशक्नुवन् वारयितुं समस्तास्ते महारथाः॥<br><br>3403: वध्यमानं तु ततं सैन्यं द्रोणेन निशितैः शरैः। व्यभ्रमतं तत्र तत्रैव क्षोभ्यमाण इवार्णवः॥<br><br>3404: तथा दृष्ट्वा च तत्सैन्यं जहषे तावकं बलम्। दृष्ट्वाऽऽचार्यं सुसंक्रुद्धं पतन्तं रिपुवाहिनीम्। चुक्रुशुः सर्वतो योधाः साधु साध्विति भारत॥<br><br>3405: संजय उवाच ततो दुर्योधनो राजा मोहात् प्रत्यागतस्तदा। शरवर्षेः पुनर्भीमं प्रत्यवारयदच्युतम्॥<br><br>3406: एकीभूतास्ततश्चैव तव पुत्रा महारथाः। समेत्य समरे भीमं योधयामासुरुद्यताः॥<br><br>3407: भीमसेनोऽपि समरे सम्प्राप्य स्वरथं पुनः। समारुह्य महाबाहुर्ययौ येन तवात्मजः॥<br><br>3408: प्रगृह्य च महावेगं परासुकरणं दृढम्। सज्जं शरासनं संख्ये शरैर्विव्याध ते सुतम्॥<br><br>3409: ततो दुर्योधनो राजा भीमसेनं महाबलम्। नाराचेन सुतीक्ष्णेन भृशं मर्मण्यताडयत्॥<br><br>3410: सोऽतिविद्धो महेष्वासस्तव पुत्रेण धन्विना। क्रोधसंरक्तनयनो वेगेनाक्षिप्य कार्मुकम्॥<br><br>3411: दुर्योधनं त्रिभिर्वाह्वोरुरसि चार्पयत्। स तत शुशुभे राजा शिखरैगिरिराडिव॥<br><br>3412: तौ दृष्ट्वा समरे विनिघ्नन्तौ परस्परम्। दुर्योधनानुजाः सर्वे शूराः संत्यक्तजीविताः॥<br><br>3413: संस्मृत्य मन्त्रितं पूर्वं निग्रहे भीमकर्मणः। निश्चयं परमं कृत्वा निग्रहीतुं प्रचक्रमुः॥<br><br>3414: तानापतत एवाजौ भीमसेनो महाबलः। प्रत्युद्ययौ महाराज गजः प्रतिगजानिव॥<br><br>3415: भृशं क्रुद्धश्च तेजस्वी नाराचेन समार्पयत्। चित्रसेनं महाराज तव पुत्रं महायशाः॥<br><br>3416: तथेतरांस्तव सुतांस्तनाडयामास भारत। शरैर्बहुविधैः संख्ये रुक्मपुत्रैः सुतेजनैः॥<br><br>3417: तत: संस्थाप्य समरे तान्यनीकानि सर्वशः। अभिमन्युप्रभृतयस्ते द्वादश महारथाः॥<br><br>3418: प्रेषिता धर्मराजेन भीमसेनपदानुगाः। प्रतिजग्मुर्महाराज तव पुत्रान् महाबलान्॥<br><br>3419: दृष्ट्वा रथस्थांस्ताशूरान् सूर्याग्निसमतेजसः। सर्वानेव महेष्वासान् भ्राजमानाश्रिया वृतान्॥<br><br>3420: महाहवे दीप्यमानान् सुवर्णमुकुटोज्ज्वलान्। तत्यजुः समरे भीमं तव पुत्रा महाबलाः॥<br><br>3421: तान् नामृष्यत कौन्तेयो जीवमाना गता इति। संजय उवाच अन्वीय च पुनः सर्वांस्तव पुत्रानपीडयत्॥<br><br>3422: अथाभिमन्यु समरे भीमसेनेन संगतम्। पार्षतेन च सम्प्रेक्ष्य तव सैन्ये महारथाः॥<br><br>3423: दुर्योधनप्रभृतयः प्रगृहीतशरासनाः। भृशमश्चैः प्रजवितैः प्रययुर्यत्र ते रथाः॥<br><br>3424: अपराह्ने महाराज प्रावर्तत महारण:। तावकानां च बलिनां परेषां चैव भारत॥<br><br>3425: अभिमन्युविकर्णस्य हयान् हत्वा महाहवे। अथैनं पञ्चविंशत्या क्षुद्रकाणां समार्पयत्॥<br><br>3426: हताश्वं रथमुत्सृज्य विकर्णस्तु महारथः। आरुरोह रथं राजंश्चित्रसेनस्य भारत॥<br><br>3427: स्थितावेकरथे तौ तु भ्रातरौ कुलवर्धनौ। आर्जुनिः शरजालेन च्छादयामास भारत॥<br><br>3428: चित्रसेनो विकर्णश्च कार्ष्णि पञ्चभिरायसैः। विव्याध तेन चाकम्पत् कार्णिमरुरिव स्थितः॥<br><br>3429: दुःशासनस्तु समरे केकयान् पञ्च मारिष। योधयामास राजेन्द्र तदद्भुतमिवाभवत्॥<br><br>3430: द्रौपदेया रणे क्रुद्धा दुर्योधनमवारयन्। शरैराशीविषाकारैः पुत्रं तव विशाम्पते॥<br><br>3431: पुत्रोऽपि तव दुर्धर्षो द्रौपद्यास्तनयान रणे। सायकैर्निशितै राजन्नाजघान पृथक् पृथक्॥<br><br>3432: तैश्चापि विद्धः शुशुभे रुधिरेण समुक्षितः। गिरिः प्रस्रवणैर्यद्वद् गैरिकादिविमिश्रितैः॥<br><br>3433: भीष्मोऽपि समरे राजन् पाण्डवानामनीकिनीम्। कालयामास बलवान् पालः पशुगणानिव॥<br><br>3434: ततो गाण्डीवनिर्घोषः प्रादुरासीद् विशाम्पते। दक्षिणेन वरूथिन्याः पार्थस्यारीन् विनिघ्नतः॥<br><br>3435: उत्तस्थुः समरे तत्र कबन्धानि समन्ततः। कुरूणां चैव सैन्येषु पाण्डवानां च भारत॥<br><br>3436: शोणितोदं शरावर्तं गजद्वीपं हयोर्मिणम्। रथनौभिर्नरव्याघ्राः प्रतेरुः सैन्यसागरम्॥<br><br>3437: छिन्नहस्ता विकवचा विदेहाश्च नरोत्तमाः। दृश्यन्ते पतितास्तत्र शतशोऽथ सहस्रशः॥<br><br>3438: निहतैर्मत्तमातङ्गैः शोणितौघपरिप्लुतैः। भूर्भाति भरतश्रेष्ठ पर्वतैराचिता यथा। ॥<br><br>3439: तत्राद्भुतमपश्याम तव तेषां च भारत। न तत्रासीत् पुमान् कश्चिद् यो युद्धं नाभिकाङ्क्षति। । १९। एवं युयुधिरे वीराः प्रार्थयाना महद् यशः। तावकाः पाण्डवैः सार्धमाकाङ्क्षन्तो जयं युधि॥<br><br>3440: संजय उवाच ततो दुर्योधनो राजा लोहितायति भास्करे। संग्रामरभसो भीमं हन्तुकामोऽभ्यधावत॥<br><br>3441: तमायान्तमभिप्रेक्ष्य नृवीरं दृढवैरिणम्। भीमसेनः सुसंक्रुद्ध इदं वचनमब्रवीत्॥<br><br>3442: अयं स कालः सम्प्राप्तो वर्षपूगाभिवाञ्छितः। अद्य त्वां निहनिष्यामि यदि नोत्सृजसे रणम्॥<br><br>3443: अद्य कुन्त्याः परिक्लेशं वनवासं च कृत्स्नशः। द्रौपद्याश्च परिक्लेशं प्रणेष्यामि हते त्वयि॥<br><br>3444: यत् पुरा मत्सरी भूत्वा पाण्डवानवमन्यसे। तस्य पापस्य गान्धारे पश्य व्यसनमागतम्॥<br><br>3445: कर्णस्य मतमास्थाय सौबलस्य च यत् पुरा। अचिन्त्य पाण्डवान् कामाद् यथेष्टं कृतवानसि॥<br><br>3446: याचमानं च यन्मोहाद् दाशार्हमवमन्यसे। उलूकस्य समादेशं यद् ददासि च हृष्टवत्॥<br><br>3447: तेन त्वां निहनिष्यामि सानुबन्धं सबान्धवम्। समीकरिष्ये तत् पापं यत् पुरा कृतवानसि॥<br><br>3448: एवमुक्त्वा धनुर्घोरं विकृष्योभ्राम्य चासकृत्। समाधत्त शरान् घोरान् महाशनिसमप्रभान्॥<br><br>3449: षड्विंशतिमथ संक्रुद्धो मुमोचाशु सुयोधने। ज्वलिताग्निशिखाकारान् वज्रकल्पानजिह्मगान्॥<br><br>3450: ततोऽस्य कार्मुकं द्वाभ्यां सूतं द्वाभ्यां च विव्यधे। चतुर्भिरश्वाञ्जवनाननयद् यमसादनम्॥<br><br>3451: द्वाभ्यां च सुविकृष्टाभ्यां शराभ्यामरिमर्दनः। छत्रं चिच्छेद समरे राज्ञस्तस्य नरोत्तम॥<br><br>3452: षड्भिश्च तस्य चिच्छेद ज्वलन्तं ध्वजमुत्तमम्। छित्त्वा तं च ननादोच्चैस्तव पुत्रस्य पश्यतः॥<br><br>3453: रथाच्च स ध्वजः श्रीमान् नानारत्नविभूषितात्। पपात सहसा भूमौ विद्युज्जलधरादिव॥<br><br>3454: ज्वलन्तं सूर्यसंकाशं नागं मणिमयं शुभम्। ध्वजं कुरुपतेश्छिन्नं ददृशुः सर्वपार्थिवाः॥<br><br>3455: अथैनं दशभिर्बाणैस्तोत्रैरिव महाद्विपम्। आजघान रणे वीरं स्मयन्निव महारथः॥<br><br>3456: ततः स राजा सिन्धूना रथश्रेष्ठो महारथः। दुर्योधनस्य जग्राह पार्णि सत्पुरुषैर्वृतः॥<br><br>3457: कृपश्च रथिनां श्रेष्ठः कौरममितौजसम्। आरोपयद् रथं राजन् दुर्योधनममर्षणम्॥<br><br>3458: स गाढविद्धो व्यथितो भीमसेनेन संयुगे। निषसाद रथोपस्थे राजन् दुर्योधनस्तदा॥<br><br>3459: परिवार्य ततो भीमं जेतुकामो जयद्रथः। रथैरनेकसाहौर्भीमस्यावारयद् दिशः॥<br><br>3460: धृष्टकेतुस्ततो राजन्नभिमन्युश्च वीर्यवान्। केकया द्रौपदेयाश्च तव पुत्रानयोधयन्॥<br><br>3461: चित्रसेनः सुचित्रश्च चित्राङ्गश्चित्रदर्शनः। चारुचित्रः सुचारच तथा नन्दोपनन्दकौः॥<br><br>3462: अष्टावेते महेष्वासाः सुकुमारा यशस्विनः। अभिमन्युरथं राजन् समन्तात् पर्यवारयन्॥<br><br>3463: आजघान ततस्तूर्णमभिमन्युर्महामनाः। एकैकं पञ्चभिर्वाणैः शितैः संनतपर्वभिः॥<br><br>3464: :। वज्रमृत्युप्रतीकाशैर्विचित्रायुधनिःसृतः। अमृष्यमाणास्ते सर्वे सौभद्रं रथसत्तमम्॥<br><br>3465: ववृषुर्मागैस्तीक्ष्णैर्गिरिं मेरुमिवाम्बुदाः। स पीड्यमानः समरे कृतास्त्रो युद्धदुर्मदः॥<br><br>3466: अभिमन्युर्महाराज तावकान् समकम्पयत्। यथा देवासुरे युद्धे वज्रपाणिर्महासुरान्॥<br><br>3467: विकर्णस्य ततो भल्लान् प्रेषयामास भारत। चतुर्दश रथश्रेष्ठो घोरानाशीविषोपमान॥<br><br>3468: स तैर्विकर्णस्य रथात् पातयामास वीर्यवान्। ध्वजं सूतं हयांश्चैव नृत्यमान इवाहवे॥<br><br>3469: पुनश्चान्याशरान् पीतानकुण्ठाग्राशिलाशितान्। प्रेषयामास संक्रुद्धो विकर्णाय महाबलः॥<br><br>3470: ते विकर्णं समासाद्य कङ्कबर्हिणवाससः। भित्तवा देहं गता भूमि ज्वलन्त इव पन्नगाः॥<br><br>3471: ते शरा हेमपुङ्खाग्रा व्यदृश्यन्त महीतले। विकर्णरुधिरक्लिन्ना वमन्त इव शोणितम्॥<br><br>3472: विकर्णं वीक्ष्य निर्भिन्नं तस्यैवान्ये सहोदराः। अभ्यद्रवन्त समरे सौभद्रप्रमुखान् रथान्॥<br><br>3473: अभियात्वा तथैवान्यान् रथांस्तान् सूर्यवर्चसः। अविध्यन् समरेऽन्योन्यं संरम्भाद् युद्धदुर्मदाः॥<br><br>3474: दुर्मुखः श्रुतकर्माणं विद्ध्वा सप्तभिराशुगैः। ध्वजमेकेन चिच्छेद सारथिं चास्य सप्तभिः॥<br><br>3475: अश्वाञ्जाम्बूनदैर्जालैः प्रच्छन्नान् वातरंहसः। जघान् षड्भिरासाद्य सारथिं चाभ्यपातयत्॥<br><br>3476: स हताश्वे रथे तिष्ठश्रुतकर्मा महारथः। शक्तिं चिक्षेप संक्रुद्धो महोल्का ज्वलितामिव॥<br><br>3477: सा दुर्मुखस्य विमलं वर्म भित्त्वा यशस्विनः। विदार्य प्राविशद् भूमिं दीप्यमाना स्वतेजसा॥<br><br>3478: तं दृष्ट्वा विरथं तत्र सुतसोमो महारथः। पश्यतां सर्वसैन्यानां रथमारोपयत् स्वकम्॥<br><br>3479: श्रुतकीर्तिस्तथा वीरो जयत्सेनं सुतं तव। अभ्ययात् समरे राजन् हन्तुकामो यशस्विनम्॥<br><br>3480: तस्य विक्षिपतश्चापं श्रुतकीर्तेर्महास्वनम्। चिच्छेद समरे तूर्णं जयत्सेनः सुतस्तव॥<br><br>3481: क्षुरप्रेण सुतीक्ष्णेन प्रहसन्निव भारत। तं दृष्ट्वा छिन्नधन्वानं शतानीकः सहोदरम्॥<br><br>3482: अभ्यपद्यत तेजस्वी सिंहवन्निनदन् मुहुः। शतानीकस्तु समरे दृढं विस्फार्य कार्मुकम्॥<br><br>3483: विव्याध दशभिस्तूर्णं जयत्सेनं शिलीमुखैः। ननाद सुमहानादं प्रभिन्न इव वारणः॥<br><br>3484: अथान्येन सुतीक्ष्णेन सर्वावरणभेदिना। शतानीको जयत्सेनं विव्याध हृदये भृशम्॥<br><br>3485: तथा तस्मिन् वर्तमाने दुष्कर्णो भ्रातुरन्तिके। चिच्छेद समरे चापं नाकुलेः क्रोधमूर्च्छितः॥<br><br>3486: अथान्यद् धनुरादाय भारसाहमनुत्तमम्। समादत्त शरान् घोराज्शतानीको महाबलः॥<br><br>3487: तिष्ठ तिष्ठेति चामन्त्र्य दुष्कर्णं भ्रातुरग्रतः। मुमोचास्मै शितान् बाणाज्वलितान् पन्नगानिव॥<br><br>3488: ततोऽस्य धनुरेकेन द्वाभ्यां सूतं च मारिष। चिच्छेद समरे तूर्णं तं च विव्याध सप्तभिः॥<br><br>3489: अश्वान् मनोजवांस्तस्य कर्बुरान् वातरंहसः। जघान निशितैस्तूर्णं सर्वान् द्वादशभिः शरैः॥<br><br>3490: अथापरेण भल्लेन सुयुक्तेनाशुपातिना। दुष्कर्णं सुदृढं क्रुद्धो विव्याध हृदये भृशम्॥<br><br>3491: स पपात ततो भूमो वज्राहत इव द्रुमः। दुष्कर्णं व्यथितं दृष्ट्वा पञ्च राजन् महारथाः॥<br><br>3492: जिघांसन्तः शतानीकं सर्वतः पर्यवारयन्। छाद्यमानं शरव्रातैः शतानीकं यशस्विनम्॥<br><br>3493: अभ्यधावन्त संक्रुद्धाः केकयाः पञ्च सोदराः। तानभ्यापततः प्रेक्ष्य तव पुत्रा महारथाः॥<br><br>3494: प्रत्युद्ययुर्महाराज गजानिव महागजाः। दुर्मुखो दुर्जयश्चैव तथा दुर्मर्षणो युवा॥<br><br>3495: शत्रुजयः शत्रुसहः सर्वे क्रुद्धा यशस्विनः। प्रत्युद्याता महाराज केकयान् भ्रातरः समम्॥<br><br>3496: रथैर्नगरसंकाशैर्हयैर्युक्तैर्मनोजवैः। नानावर्णविचित्राभिः पताकाभिरलंकृतैः॥<br><br>3497: वरचापधरा वीरा विचित्रकवचध्वजाः। विविशुस्ते परं सैन्यं सिंहा इव वनाद् वनम्॥<br><br>3498: तेषां सुतमुलं युद्धं व्यतिषक्तरथद्विपम्। अवर्तत महारौद्रं निघ्नतामितरेतरम्॥<br><br>3499: अन्योन्यागस्कृतां राजन् यमराष्ट्रविवर्धनम्। मुहूर्तास्तमिते सूर्ये चक्रुर्युद्धं सुदारुणम्॥<br><br>3500: रथिनः सादिनश्चाथ व्यकीर्यन्त सहस्रशः। ततः शान्तनवः क्रुद्धः शरैः संनतपर्वभिः॥<br><br>3501: नाशयामास सेनां तां भीष्मस्तेषां महात्मनाम्। पञ्चालानां च सैन्यानि शरैर्निन्ये यमक्षयम्॥<br><br>3502: एवं भित्त्वा महेष्वासः पाण्डवानामनीकिनीम्। कृत्वाऽवहारं सैन्यानां ययौ स्वशिबिरं नृप॥<br><br>3503: धर्मराजोऽपि सम्प्रेक्ष्य धृष्टद्युम्नवृकोदरौ। मूर्ध्नि चैतावुपाघ्राय प्रहृष्टः शिबिरं ययौ॥<br><br>3504: संजय उवाच अथ शूरा महाराज परस्परकृतागसः। जग्मुः स्वशिबिराण्येव रुधिरेण समुक्षिताः॥<br><br>3505: विश्रम्य च यथान्यायं पूजयित्वा परस्परम्। संनद्धाः समदृश्यन्त भूयो युद्धचिकीर्षया॥<br><br>3506: ततस्तव सुतो राजंश्चिन्तयाऽभिपरिप्लुतः। विस्रवच्छोणिताक्ताङ्गः पप्रच्छेदं पितामहम्॥<br><br>3507: सैन्यानि रौद्राणि भयानकानि व्यूढानि सम्यग् बहुलध्वजानि। स्ते पाण्डवानां त्वरिता महारथाः॥<br><br>3508: सम्मोह्य सर्वान् युधि कीर्तिमन्तो व्यूहं च तं मकरं वज्रकल्पम्। प्रविश्य भीमेन रणे हतोऽस्मि घोरैः शरैर्मृत्युदण्डप्रकाशैः॥<br><br>3509: क्रुद्धं तमुवीक्ष्य भयेन राजन् सम्मूर्च्छितो न लभे शान्तिमद्य। इच्छे प्रसादात् तव सत्यसंध प्राप्तुं जयं पाण्डवेयांश्च हन्तुम्॥<br><br>3510: तेनैवमुक्तः प्रहसन् महात्मा दुर्योधनं मन्युगतं विदित्वा। तं प्रत्युवाचाविमना मनस्वी गङ्गासुतः शस्त्रभृतां वरिष्ठः॥<br><br>3511: परेण यत्नेन विगाह्य सेनां सर्वात्मनाहं तव राजपुत्र। इच्छामि दातुं विजयं सुखं च न चात्मानं छादयेऽहं त्वदर्थे॥<br><br>3512: एते तु रौद्रा बहवो महारथा यशस्विनः शूरतमाः कृतास्त्राः। ये पाण्डवानां समरे सहाया जितक्लमा रोषविषं वमन्ति॥<br><br>3513: ते नैव शख्याः सहसा विजेतुं वीर्योद्धताः कृतवैरास्त्वया च। अहं सेनां प्रतियोत्स्यामि राजन् सर्वात्मना जीवितं त्यज्य वीर। । रणे तवार्थाय महानुभाव न जीवितं रक्ष्यतमं ममाद्य। सर्वांस्तवार्थाय सदेवदैत्यान् घोरान् दहेयं किमु शत्रुसेनाम्॥<br><br>3514: तान् पाण्डवान् योधयिष्यामि राजन प्रियं च ते सर्वमहं करिष्ये। श्रुत्यैव चैतद् वचनं तदानीं दुर्योधनः प्रीतमना बभूव॥<br><br>3515: सर्वाणि सैन्यानि ततः प्रहृष्टो निर्गच्छतेत्याह नृपांश्च सर्वान्। तदाज्ञया तानि विनिर्ययुद्धेतं गजाश्वपादातरथायुतानि॥<br><br>3516: प्रहर्षयुक्तानि तु तानि राजन् महान्ति नानाविधशस्त्रवन्ति। स्थितानि नागाश्वपदातिमन्ति विरेजुराजौ तव राजन् बलानि॥<br><br>3517: रधिष्ठिताः सैन्यगणास्त्वदीयाः। रथौघपादातगजाश्वसंधैः प्रयाद्भिराजौ विधिवत् प्रणुन्नैः॥<br><br>3518: समुद्धतं वै तरुणार्कवर्ण रजोबभौच्छादयन् सूर्यरश्मीन्। रेजुः पताका रथदन्तिसंस्था वातेरिता भ्राम्यमाणाः समन्तात्॥<br><br>3519: नानारङ्गाः मेधैर्युता विद्युतः खे यथैव। श्चकाशिरे दन्तिगणाः समन्तात्॥<br><br>3520: समरे तत्र राजन् धनूंषि विस्फारयतां नृपाणां बभूव शब्दस्तुमुलोऽतिघोरः। विमथ्यतो देवमहासुरोधै यथार्णवस्यादियुगे तदानीम्॥<br><br>3521: तदुग्रनागं बहुरूपवर्णं तवात्मजानां समुदीर्णमेवम्। बभूव सैन्यं रिपुसैन्यहन्तु युगान्तमेघौघनिभं तदानीम्॥<br><br>3522: संजय उवाच अथात्मजं तव पुनर्गाङ्गेयो ध्यानमास्थितम्। अब्रवीद् भरतश्रेष्ठः सम्प्रहर्षकरं वचः॥<br><br>3523: अहं द्रोणश्च शल्यश्च कृतवर्मा च सात्वतः। अश्वत्थामा विकर्णश्च भगदत्तोऽथ सौबलः॥<br><br>3524: विन्दानुविन्दावावन्त्यौ बाह्रीकः सह बाह्निकैः। त्रिगर्तराजो बलवान् मागधश्च सुदुर्जयः॥<br><br>3525: बृहद्बलश्च कौसल्यश्चित्रसेनो विविंशतिः। रथाश्च बहुसाहस्राः शोभनाश्च महाध्वजाः॥<br><br>3526: देशजाश्च हया राजन् स्वारूढा हयसादिभिः। गजेन्द्राश्च मदोवृत्ताः प्रभिन्नकरटामुखाः॥<br><br>3527: पादाताश्च तथा शूरा नानाप्रहरणध्वजाः। नानादेशसमुत्पन्नास्त्वदर्थे योद्धुमुद्यताः॥<br><br>3528: एते चान्ये च बहवस्त्वदर्थे त्यक्तजीविताः। देवानपि रणे जेतुं समर्था इति मे मतिः॥<br><br>3529: अवश्यं हि मया राजंस्तव वाच्य हितं सदा। अशक्याः पाण्डवा जेतुं देवैरपि सवासवैः॥<br><br>3530: वासुदेवसहायाश्च महेन्द्रसमविक्रमाः। सर्वथाऽहं तु राजेन्द्र करिष्ये वचनं तव॥<br><br>3531: पाण्डवांश्च रणे जेष्ये मां वा जेष्यन्ति पाण्डवाः। एकमुक्त्वा ददावस्मै विशल्यकरणी शुभाम्॥<br><br>3532: ओषधीं वीर्यसम्पन्नां विशल्यश्चाभवत् तदा। ततः प्रभाते विमले स्वेन सैन्येन वीर्यवान्॥<br><br>3533: अव्यूहत स्वयं व्यूह भीष्मो व्यूहविशारदः। मण्डलं मनुजश्रेष्ठो नानाशस्त्रसमाकुलम्॥<br><br>3534: सम्पूर्णं योधमुख्यैश्च तथा दन्तिपदातिभिः। रथैरनेकसाहौः समन्तात् परिवारितम्॥<br><br>3535: अश्ववृन्दैर्महद्भिश्च ऋष्टितोमरधारिभिः। नागे नागे रथाः सप्त सप्त चाश्वा रथे रथे॥<br><br>3536: अन्वश्वं दश धानुष्का धानुष्के दश चर्मिणः। एवं व्यूढं महाराज तव सैन्यं महारथैः॥<br><br>3537: स्थितं रणाय महते भीष्मेण युधि पालितम्। दशाश्वानां सहस्राणि दन्तिनां च तथैव च॥<br><br>3538: रथानामयुतं चापि पुत्राश्च तव दंशिताः। चित्रसेनादयः शूरा अभ्यरक्षन् पितामहम्॥<br><br>3539: रक्ष्यमाणः स तैः शूरैर्गोप्यमानाश्च तेन ते। संनद्धाः समदृश्यन्त राजानश्च महाबलाः॥<br><br>3540: दुर्योधनस्तु समरे दंशितो रथमास्थितः। व्यराजत श्रिया जुष्टो यथा शक्रस्त्रिविष्टपे॥<br><br>3541: ततः शब्दो महानासीत् पुत्राणां तव भारत। रथघोषश्च विपुलो वादित्राणां च निस्वनः॥<br><br>3542: भीष्मेण धार्तराष्ट्राणां व्यूढः प्रत्युङ्मुखो युधि। मण्डलः स महाव्यूहो दुर्भेद्योऽमित्रघातनः॥<br><br>3543: सर्वतः शुशुभे राजन् रणेऽरीणां दुरासदः। मण्डलं तु समालोक्य व्यूहं परमदुर्जयम्॥<br><br>3544: स्वयं युधिष्ठिरो राजा वज्रं व्यूहमथाकरोत्। तथा व्यूढेष्वनीकेषु यथास्थानमवस्थिताः॥<br><br>3545: रथिनः सादिनः सर्वे सिंहनादमथानदन्। बिभित्सवस्ततो व्यूहं निर्ययुयुद्धकाक्षिणः॥<br><br>3546: इतरेतरतः शूराः सहसैन्याः प्रहारिणः। भारद्वाजो ययौ मत्स्यं द्रौणिश्चापि शिखण्डिनम्॥<br><br>3547: स्वयं दुर्योधनो राजा पार्षतं समुपाद्रवत्। नकुलः सहदेवश्च मद्रराजनमीयतुः॥<br><br>3548: विन्दानुविन्दावावन्त्याविरावन्तमभिद्रुतौ। सर्वे नृपास्तु समरे धनंजयमयोधयन्॥<br><br>3549: भीमसेनो रणे यान्तं हार्दिक्यं समवारयत्। चित्रसेनं विकर्णं च तथा दुर्मर्षणं विभुः॥<br><br>3550: आर्जुनिः समरे राजंस्तव पुत्रानयोधयत्। प्राग्ज्योतिषोमहेष्वासोहैडिम्बं राक्षसोत्तमम्॥<br><br>3551: अभिदुद्राव वेगेन मत्तो मत्तमिव द्विपम्। अलम्बुषस्तदा राजन् सात्यकिं युद्धदुर्मदम्॥<br><br>3552: ससैन्यं समरे क्रुद्धो राक्षस: समुपाद्रवत्। भूरिश्रवा रणे यत्तो धृष्टकेतुमयोधयत्॥<br><br>3553: श्रुतागुषं च राजानं धर्मपुत्रो युधिष्ठिरः। चेकितानश्च समरे कृपमेवान्वयोधयत्॥<br><br>3554: शेषाः प्रतियुर्यत्ता भीष्ममेव महारथम्। ततो राजसमूहास्ते परिवQर्धनंजयम्॥<br><br>3555: शक्तितोमरनाराचगदापरिघपाणयः। अर्जुनोऽथ भृशं क्रुद्धो वार्ष्णेयमिदमब्रवीत्॥<br><br>3556: पश्य माधव सैन्यानि धार्तराष्ट्रस्य संयुगे। व्यूढानि व्यूहविदुषा गाङ्गेयेन महात्मना॥<br><br>3557: युद्धाभिकामाशूरांश्च पश्य माधव दंशितान्। त्रिगर्तराजं सहितं भ्रातृभिः पश्य केशव। ॥<br><br>3558: अद्यैतान् नाशयिष्यामि पश्यतस्ते जनार्दन। य इमे मां यदुश्रेष्ठ योद्धुकामा रणाजिरे॥<br><br>3559: एतदुक्त्वा तु कौन्तेयो धनुर्ध्यामवमृज्य च। ववर्ष शरवर्षाणि नराधिपगणान् प्रति॥<br><br>3560: तेऽपि तं परमेष्वासाः शरवर्षैरपूरयन्। तडागं वारिधाराभिर्यथा प्रावृषि तोयदाः॥<br><br>3561: हाहाकारो महानासीत् तव सैन्ये विशाम्पते। छाद्यमानौ रणे कृष्णौ शरैर्दृष्ट्वा महारणे॥<br><br>3562: देवा देवर्षयश्चैव गन्धर्वाश्च सहोरगैः। विस्मयं परमं जग्मुर्दृष्ट्वा कृष्णो तथागतौ॥<br><br>3563: ततः क्रुद्धोऽर्जुनो राजन्नन्द्रमस्त्रमुदैरयत्। तत्राद्भुतमपश्याम विजयस्य पराक्रमम्॥<br><br>3564: शस्त्रवृष्टिं परैर्मुक्ता शरौधैर्यदवारयत्। न च तत्राप्यनिर्भिन्नः कश्चिदासीद् विशाम्पते॥<br><br>3565: तेषां राजसहस्राणां हयानां दन्तिनां तथा। द्वाभ्यां त्रिभिः शरैश्चान्यान् पार्थो विव्याध मारिष॥<br><br>3566: ते हन्यमानः पार्थेन भीष्मं शान्तनवं ययुः। अगाधे मज्जमानानां भीष्मः पोतोऽभवत् तदा॥<br><br>3567: आपतद्भिस्तु तैस्तत्र प्रमग्नं तावकं बलम्। संचुक्षुभे महाराज वातैरिव महार्णवः॥<br><br>3568: संजय उवाच तथा प्रवृत्ते संग्रामे निवृत्ते च सुशर्मणि। भग्नेषु चापि वीरेषु पाण्डवेन महात्मना॥<br><br>3569: क्षुभ्यमाणे बले तूर्णं सागरप्रतिमे तव। प्रत्युद्याते च गाङ्गेये त्वरितं विजयं प्रति॥<br><br>3570: दृष्ट्वा दुर्योधनो राजा रणे पार्थस्य विक्रमम्। त्वरमाणः समभ्येत्य सर्वांस्तानब्रवीनृपान्॥<br><br>3571: तेषां तु प्रमुखे शूरं सुशर्माणं महाबलम्। मध्ये सर्वस्य सैन्यस्य भृशं संहर्षयन्निव॥<br><br>3572: एष भीष्मः शान्तनवो योद्धुकामो धनंजयम्। सर्वात्मना कुरुश्रेष्ठस्त्यक्त्वा जीवितमात्मनः॥<br><br>3573: तं प्रयान्तं रणे वीरं सर्वसैन्येन भारतम्। संयत्ताः समरे सर्वे पालयध्वं पितामहम्॥<br><br>3574: बाढमित्येवमुक्त्वा तु तान्यनीकानि सर्वशः। नरेन्द्राणां महाराज समाजग्मुः पितामहम्॥<br><br>3575: ततः प्रयात: सहसा भीष्मः शान्तनवोऽर्जुनम्। रणे भारतयामायन्तमाससाद महाबलः॥<br><br>3576: महाश्वेताश्वयुक्तेन भीमवानरकेतुना। महता मेघनादेन रथेनातिविराजता। ॥<br><br>3577: समरे सर्वसैन्यानामुपयान्तं धनंजयम्। अभवत् तुमुलो नादो भयादृष्ट्वा किरीटिनम्॥<br><br>3578: अभीषुहस्तं कृष्णं च दृष्ट्वाऽऽदित्यमिवापरम्। मध्यंदिनगतं संख्ये न शेकुः प्रतिवीक्षितुम्॥<br><br>3579: तथा शान्तनवं भीष्मं श्वेताश्वं श्वेतकार्मुकम्। न शेकुः पाण्डवा द्रष्टुं श्वेतं ग्रहमिवोदितम्॥<br><br>3580: स सर्वतः परिवृतस्त्रिगर्तेः सुमहात्मभिः। भ्रातृभिः सह पुत्रैश्च तथान्यैश्च महारथैः॥<br><br>3581: भारद्वाजस्तु समरे मत्स्यं विव्याध पत्रिणा। ध्वजं चास्य शरेणाजौ धनुश्चैकेन चिच्छिदे॥<br><br>3582: तदपास्य धनुश्छिन्नं विराटो वाहिनीपतिः। अन्यदादत्त वेगेन धनुर्भारसहं दृढम्॥<br><br>3583: शरांश्चाशीविषाकाराज्वलितान् पन्नगानिव। द्रोणं त्रिभिश्च विव्याध चतुर्भिश्चास्य वाजिनः॥<br><br>3584: ध्वजमेकेन विव्याध सारथिं चास्य पञ्चभिः। धनुरेकेषुणाविध्यत् तत्राक्रुध्यद् द्विजर्षभः॥<br><br>3585: तस्य द्रोणोऽवधीदश्वाशरैः संनतपर्वभिः। अष्टाभिर्भरतश्रेष्ठ सूतमेकेन पत्रिणा॥<br><br>3586: स हताश्वादवप्लुत्य स्यन्दनाद्धतसारथिः। आरुरोह रथं तूर्णं पुत्रस्य रथिनां वरः॥<br><br>3587: ततस्तु तौ पितापुत्रौ भारद्वाजं रथे स्थितौ। महता शरवर्षेण वारयामासतुर्बलात्॥<br><br>3588: भारद्वाजस्ततः क्रुद्धः शरमाशीविषोपमम्। चिक्षेप समरे तूर्णं शङ्ख प्रति जनेश्वर॥<br><br>3589: स तस्य हृदयं भित्त्वा पीत्वा शोणितमाहवे। जगाम धरणी बाणो लोहितार्द्रवरच्छदः॥<br><br>3590: स पपात रणे तूर्णं भारद्वाजशराहतः। धनुस्त्यक्त्वा शरांश्चैव पितुरेव समीपतः॥<br><br>3591: हतं तमात्मजं दृष्ट्वा विराट: प्राद्रवद् भयात्। उत्सृज्य समरे द्रोणं व्यात्ताननमिवान्तकम्॥<br><br>3592: भारद्वाजस्ततस्तूर्ण पाण्डवानां महाचमूम्। दारयामास समरे शतथोऽथ सहस्रशः॥<br><br>3593: शिखण्डी तु महाराज द्रौणिमासाद्य संयुगे। आजधान भ्रुवोर्मध्ये नाराचैस्त्रिभिराशुगैः॥<br><br>3594: स बभौ रथशार्दूलो ललाटे संस्थितैस्त्रिभिः। शिखरैः काञ्चनमयैर्मेरुस्त्रिभिरिवोच्छ्रितैः॥<br><br>3595: अश्वत्थामा ततः क्रुद्धो निमेषार्धाच्छिखण्डिनः। ध्वजं सूतमथो राजंस्तुरगानायुधानि च॥<br><br>3596: शरैर्बहुभिराच्छिद्य पातयामास संयुगे। स हताश्वादवप्लुत्य रथाद् वै रथिनां वरः॥<br><br>3597: खङ्गमादाय सुशितं विमलं च शरावरम्। श्येनवद् व्यचरत् क्रुद्धः शिखण्डी शत्रुतापनः॥<br><br>3598: सखड्गस्य महाराज चरतस्तस्य संयुगे। नान्तरं ददृशे द्रौणिस्तदद्भुतमिवाभवत्॥<br><br>3599: ततः शरसहस्राणि बहूनि भरतर्षभ। प्रेषयामास समरे द्रौणिः परमकोपनः॥<br><br>3600: तामापतन्ती समरे शरवृष्टिं सुदारुणाम्। असिना तीक्ष्णधारेण चिच्छेद बलिनां वरः॥<br><br>3601: ततोऽस्य विमलं द्रौणिः शतचन्द्रं मनोरमम्। चर्माच्छिनदसिं चास्य खण्डयामास संयुगे॥<br><br>3602: शितैस्तु बहुशो राजंस्तं च विव्याध पत्रिभिः। शिखण्डी तु ततः खङ्गं खण्डितं तेन सायकैः॥<br><br>3603: आविध्य व्यसृजत् तूर्णं ज्वलन्तमिव पन्नगम्। तमापतन्तं सहसा कालानलसमप्रभम्॥<br><br>3604: चिच्छेद समरे द्रौणिर्दर्शयन् पाणिलाघवम्। शिखण्डिनं च विव्याध शरैर्बहुभिरायसैः॥<br><br>3605: शिखण्डी तु भृशं राजस्ताङ्यमानः शितैः शरैः। आरुरोह रथं तूर्णं माधवस्य महात्मनः॥<br><br>3606: सात्यकिश्चापि संक्रुद्धौ राक्षसं क्रूरमाहवे। अलम्बुषं शरैस्तीक्ष्णैर्विव्याध बलिना वरः॥<br><br>3607: राक्षसेन्द्रस्ततस्तस्य धनुश्चिच्छेद भारत। अर्धचन्द्रेण समरे तं च विव्याध सायकैः॥<br><br>3608: मायां च राक्षसी कृत्वा शरवर्षैरवाकिरत्। तत्राद्भुतमपश्याम शैनेयस्य पराक्रमम्॥<br><br>3609: असम्भ्रमस्तु समरे वध्यमानः शितैः शरैः। ऐन्द्रमस्त्रं च वार्ष्णेयो योजयामास भारत॥<br><br>3610: विजयाद् यदनुप्राप्तं माधवेन यशस्विना। तदस्त्रं भस्मसात् कृत्वा मायां तां राक्षसीं तदा॥<br><br>3611: अलम्बुषं शरैरन्यैरभ्याकिरत सर्वतः। पर्वतं वारिधाराभिः प्रावृषीव बलाहकः॥<br><br>3612: तत् तथा पीडितं तेन माधवेन यशस्विना। प्रदुद्राव भयाद् रक्षस्त्यक्त्वा सात्यकिमाहवे॥<br><br>3613: तमजेयं राक्षसेन्द्रं संख्ये मघवता अपि। शैनेयः प्राणदज्जित्वा योधानां तव पश्यताम्॥<br><br>3614: न्यहनत् तावकांश्चापि सात्यकिः सत्यविक्रमः। निशितैर्बहुभिर्बाणैस्तेऽद्रवन्त भयार्दिताः॥<br><br>3615: एतस्मिन्नेव काले तु द्रुपदस्यात्मजो बलि। धृष्टद्युम्नो महाराज पुत्रं तव जनेश्वरम्॥<br><br>3616: छादयामास समरे शरैः संनतपर्वभिः। स च्छाद्यमानो विशिखैद्धृष्टद्युम्नेन भारत॥<br><br>3617: विव्यथे न च राजेन्द्र तव पुत्रो जनेश्वर। धृष्टद्युम्नं च समरे तूर्णं विव्याध पत्रिभिः॥<br><br>3618: षष्ट्या च त्रिंशता चैव तदद्भुतमिवाभवत्। तस्य सेनापतिः क्रुद्धो धनुश्चिच्छेद मारिष॥<br><br>3619: हयांश्च चतुरः शीघ्रं निजघान महाबलः। शरैश्चैनं सुनिशितैः क्षिप्रं विव्याध सप्तभिः॥<br><br>3620: स हताश्वान्महाबाहुरवप्लुत्य रथाद् बली। पदातिरसिमुद्यम्य प्राद्रवत् पार्षतं प्रति॥<br><br>3621: शकुनिस्तं समभ्येत्य राजगृद्धी महाबलः। राजानं सर्वलोकस्य रथमारोपयत् स्वकम्॥<br><br>3622: ततो नृपं पराजित्य पार्षतः परवीरहा। न्यहनत् तावकं सैन्यं वज्रपाणिरिवासुरान्॥<br><br>3623: कृतवर्मा रणे भीमं शरैरार्छन्महारथः। प्रच्छादयामास च तं महामेघो रविं यथा। ॥<br><br>3624: ततः प्रहस्य समरे भीमसेनः परंतपः। प्रेषयामास संक्रुद्धः सायकान् कृतवर्मणे॥<br><br>3625: तैरर्चमानोऽतिरथः सात्वतः सत्यकोविदः। नाकम्पत महाराज भीमं चार्मोच्छितैः शरैः॥<br><br>3626: तस्याश्वांश्चतुरो हत्वा भीमसेनो महारथः। सारथिं पातयामास सध्वजं सुपरिष्कृतम्॥<br><br>3627: शरैर्बहुविधैश्चैनमाचिनोत् परवीरहा। शकलीकृतसर्वाङ्गो हताश्वः प्रत्यदृश्यत॥<br><br>3628: हताश्वश्च ततस्तूर्णं वृषकस्य रथं ययौ। श्यालस्य ते महाराज तव पुत्रस्य पश्यतः॥<br><br>3629: भीमसेनोऽपि संक्रुद्धस्तव सैन्यमुपाद्रवत्। निजधान च संक्रुद्धो दम्डपाणिरिवान्तकः॥<br><br>3630: धृतराष्ट्र उवाच बहूनि हि विचित्राणि द्वैस्थानि स्म संजय। पाण्डूनां मामकैः सार्धमश्रौषं तव जल्पतः॥<br><br>3631: न चैव मामकं किंचित् हृष्टं शंससि संजय। नित्यं पाण्डुसुतान् हृष्टानभग्नान् सम्प्रशंससि॥<br><br>3632: वै जीयमानान् विमनसो मामकान् विगतौजसः। वदसे संयुगे सूत दिष्टमेतन्न संशयः॥<br><br>3633: संजय उवाच यथाशक्तिं यथोत्साहं युद्धे चेष्टन्ति तावकाः। दर्शयानाः परं शक्त्या पौरुषं पुरुषर्षभ॥<br><br>3634: गङ्गायाः सुरनद्या स्वादु भूत्वा यथोदकम्। महोदधेर्गुणाभ्यासाल्लवणत्वं निगच्छति॥<br><br>3635: तथा तत् पौरुषं राजंस्तावकानां परंतप। प्राप्य पाण्डुसुतान् वीरान् व्यर्थं भवति संयुगे॥<br><br>3636: घटमानान् यथाशक्ति कुर्वाणान् कर्म दुष्करम्। न दोषेण कुरुश्रेष्ठ कौरवान् गन्तुमर्हसि॥<br><br>3637: तवापराधात् सुमहान् सपुत्रस्य विशाम्पते। पृथिव्याः प्रक्षयो घोरो यमराष्ट्रविवर्धनः॥<br><br>3638: आत्मदोषात् समुत्पन्नं शोचितुं नार्हसे नृप। न हि रक्षन्ति राजान: सर्वथाऽत्रापि जीवितम्॥<br><br>3639: युद्धे सुकृतिनां लोकानिच्छन्तो वसुधाधिपाः। चमू विगाह्य युध्यन्ते नित्यं स्वर्गपरायणाः॥<br><br>3640: पूर्वाह्ने तु महाराज प्रावर्तत जनक्षयः। तं त्वमेकमना भूत्वा शृणु देवासुरोपमम्॥<br><br>3641: आवन्त्यौ तु महेष्वासौ महासेनौ महाबलौ। इरावन्तमभिप्रेक्ष्य समेयातां रणोत्कटौ॥<br><br>3642: तेषां प्रववृते युद्धं सुमहल्लोमहर्षणम्। इरावांस्तु सुसंक्रुद्धो भ्रातरौ देवरूपिणौ॥<br><br>3643: विव्याध निशितैस्तूर्णं शरैःसंनतपर्वभिः। तावेनं प्रत्यविध्येतां समरे चित्रयोधिनौ॥<br><br>3644: युध्यतां हि तथा राजन् विशेषो न व्यदृश्यत। यततां शत्रुनाशाय कृतप्रतिकृतैषिणाम्॥<br><br>3645: इरावांस्तु ततो राजन्ननुविन्दस्य सायकैः। चतुरभिश्चतुरो वाहाननयद् यमसादनम्॥<br><br>3646: भल्लाभ्यां च सुतीक्ष्णाभ्यां धनुः केतुं च मारिष। चिच्छेद समरे राजस्तदद्भुतमिवाभवत्॥<br><br>3647: त्यक्त्वानुविन्दोऽथ रथं विन्दस्य रथमास्थितः। धनुर्गृहीत्वा परमं भारसाधनमुत्तमम्॥<br><br>3648: तावेकस्थो रणे वीरावावन्त्यौ रथिनां वरौ। शरान् मुमुग्रतुस्तूर्णमिरावति महात्मनि॥<br><br>3649: ताभ्यां मुक्ता महावेगाः शराः काञ्चनभूषणाः। दिवाकरपथं प्राप्य च्छादयामासुरम्बरम्॥<br><br>3650: इरावांस्तु रणे क्रुद्धो भ्रातरौ तौ महारथौ। ववर्ष शरवर्षेण सारथिं चाप्यपातयत्॥<br><br>3651: तस्मिंस्तु पतिते भूमौ गतसत्त्वे तु सारथौ! रथः प्रदुद्राव दिशः समुद्घान्तहयस्ततः॥<br><br>3652: तौ स जित्वा महाराज नागराजसुतासुतः। पौरुषं ख्यापयंस्तूर्णं व्यधमत् तव वाहिनीम्॥<br><br>3653: सा वध्यमाना समरे धार्तराष्ट्री महाचमूः। वेगान् बहुविधांश्चक्रे विषं पीत्वेव मानवः॥<br><br>3654: हैडिम्बो राक्षसेन्द्रस्तु भगदत्तं समाद्रवत्। रथेनादित्यवर्णेन सध्वजेन महाबलः॥<br><br>3655: ततः प्राग्ज्योतिषो राजा नागराज समास्थितः। यथा वज्रधरः पूर्वं संग्रामे तारकामये॥<br><br>3656: तत्र देवाः सगन्धर्वा ऋषयश्च समागताः। विशेषं न स्म विविदुईडिम्बभगदत्तयोः॥<br><br>3657: यथा सुरपतिः शक्रस्त्रासयामास दानवान्। तथैव समरे राजा द्रावयामास पाण्डवान्॥<br><br>3658: तेन विद्राव्यमाणास्ते पाण्डवाः सर्वतो दिशम्। त्रातारं नाभ्यगच्छन्तः स्वेष्वनीकेषु भारत॥<br><br>3659: भैमसेनि रथस्थं तु तत्रापश्याम भारत। शेषा विमनसो भूत्वा प्राद्रवन्त महारथाः॥<br><br>3660: निवृत्तेषु तु पाण्डूनां पुनः सैन्येषु भारत। आसीनिष्ठानका घोरस्तत सैन्यस्य संयुगे॥<br><br>3661: घटोत्कचस्ततो राजन् भगदत्त महारणे। शरैः प्रच्छादयामास मेरुं गिरिमिवाम्बुदः॥<br><br>3662: निहत्य ताशरान् राजा राक्षसस्य धनुश्च्युतान्। भैमसेनि रणे तूर्णं सर्वमर्मस्वताडयत्॥<br><br>3663: स ताड्यमानो बहुभिः शरैः संनतपर्वभिः। न विव्यथे राक्षसेन्द्रो भिद्यमान इवाचलः॥<br><br>3664: तस्य प्राग्ज्योतिषः क्रुद्धस्तोमरांश्च चतुर्दश। प्रेषयामास समरे ताश्चिच्छेद स राक्षसः॥<br><br>3665: स तांश्छित्त्वा महाबाहुस्तोमरान् निशितैः शरैः। भगदत्तं च विव्याध सप्तत्या कङ्कपत्रिभिः॥<br><br>3666: ततः प्राग्ज्योतिषो राजा प्रहसन्निव भारत। तस्याश्वांश्चतुरः संख्ये पातयामास सायकैः॥<br><br>3667: स हताश्वे रथे तिष्ठन् राक्षसेन्द्रः प्रतापवान्। शक्तिं चिक्षेप वेगेन प्राग्ज्योतिषगजं प्रति॥<br><br>3668: तामापतन्ती सहसा हेमदण्डां सुवेगिनीम्। त्रिधा चिच्छेद नृपतिः सा व्यकीर्यत मेदिनीम्॥<br><br>3669: शक्तिं विनिहतां दृष्ट्वा हैडिम्बः प्राद्रवद् भयात्। यथेन्द्रस्य रणात् पूर्वं नमुचिर्दैत्यसत्तमः॥<br><br>3670: तं विजित्य रणे शूरं विक्रान्तं ख्यातपौरुषम्। अजेयं समरे वीरं यमेन वरुणेन च॥<br><br>3671: पाण्डवीं समरे सेनां सम्ममर्द स कुञ्जरः। यथा वनगजो राजन् मृनश्चरति पद्मिनीम्॥<br><br>3672: मद्रेश्वरस्तु समरे यमाभ्यां समसज्जत। स्वस्त्रीयौ छादयांचक्रे शरौः पाण्डुनन्दनौ॥<br><br>3673: सहदेवस्तु समरे मातुलं दृश्य संगतम्। अवारयच्छरौघेण मेघो यद्वद् दिवाकरम्॥<br><br>3674: छाद्यमानः शरौघेण हृष्टरूपतरोऽभवत्। तयोश्चाप्यभवत् प्रीतिरतुला मातृकारणात्॥<br><br>3675: ततः प्रहस्य समरे नकुलस्य महारथः। अश्वांश्च चतुरो रांजश्चतुर्भिः सायकोत्तमैः॥<br><br>3676: प्रेषयामास समरे यमस्य सदनं प्रति। हताश्वात् तु रथात् तूर्णमवप्लुत्य महारथः॥<br><br>3677: आरुरोह ततो यानं भ्रातुरेव यशस्विनः। एकस्थौ तु रणे शूरो दृढे विक्षिप्य कार्मुकौ॥<br><br>3678: मद्रराजरथं तूर्णं छादयामासतुः क्षणात्। स छाद्यमानो बहुभिः शरैः संनतपर्वभिः॥<br><br>3679: स्वस्त्रीयाभ्यां नरव्याघ्रो नाकम्पत यथाऽचलः। प्रहसन्निव तां चापि शस्त्रवृष्टिं जघान ह॥<br><br>3680: सहदेवस्ततः क्रुद्धः शरमुद्गृह्य वीर्यवान्। पद्रराजमभिप्रेक्ष्य प्रेषयामास भारत। ॥<br><br>3681: स शरः प्रेषितस्तेन गरुडानिलवेगवान्। मद्रराजं विनिर्भिद्य निपपात महीतले॥<br><br>3682: स गाढविद्धो व्यथितो रथोपस्थे महारथः। निषसाद महाराज कश्मलं च जगाम ह॥<br><br>3683: तं विसंज्ञं निपतितं सूतः सम्प्रेक्ष्य संयुगे। अपोवाह रथेनाजौ यमाभ्यामभिपीडितम्॥<br><br>3684: दृष्ट्वा मद्रेश्वररथं धार्तराष्ट्राः पराङ्मुखम्। सर्वे विमनसो भूत्वा नेदमस्तीत्यचिन्तयन्॥<br><br>3685: निर्जित्य मातुलं संख्ये माद्रीपुत्रौ महारथौ। दध्मतुर्मुदितौ शङ्खौ सिंहनादं च नेदतुः॥<br><br>3686: अभिदुद्रुवतुर्हष्टौ तव सैन्यं विशाम्पते। यथा दैत्यचमूं राजन्निन्द्रोपेन्द्राविवामरौ॥<br><br>3687: संजय उवाच ततो युधिष्ठिरो राजा मध्यं प्राप्ते दिवाकरे। श्रुतायुषमभिप्रेक्ष्य प्रेषयामास वाजिनः॥<br><br>3688: अभ्यधावत् ततो राजा श्रुतायुषमरिंदमम्। विनिमन् सायकैस्तीक्ष्णैवभिनतपर्वभिः॥<br><br>3689: स संवार्य रणे राजा प्रेषितान् धर्मसूनुना। शरान् सप्त महेष्वासः कौन्तेयाय समार्पयत्॥<br><br>3690: ते तस्य कवचं भित्त्वा पपुः शोणितमाहवे। असूनिव विचिन्वन्तो देहे तस्य महात्मनः॥<br><br>3691: पाण्डवस्तु भृशं क्रुद्धो विद्धस्तेन महात्मना। रणे वराहकर्णेन राजानं हृद्यविध्यत॥<br><br>3692: अथापरेण भल्लेन केतुं तस्य महात्मनः। रथश्रेष्ठो रथात् तूर्णं भूमौ पार्थो न्यपातयत्॥<br><br>3693: केतुं विपतितं दृष्ट्वा श्रुतायुः स तु पार्थिवः। पाण्डवं विशिखैस्तीक्ष्णै राजन् विव्याध सप्तभिः॥<br><br>3694: ततः क्रोधात् प्रजज्वाल धर्मपुत्रो युधिष्ठिरः। यथा युगान्ते भूतानि दिधक्षुरिव पावकः॥<br><br>3695: क्रुद्धं तु पाण्डवं दृष्ट्वा देवगन्धर्वराक्षसाः। प्रविव्यथुमहाराज व्याकुलं चाप्यभूज्जगत्॥<br><br>3696: सर्वेषा चैव भूतानामिदमासीन्मनोगतम्। त्रील्लोकानद्य संक्रुद्धो नृपोऽयं धक्ष्यतीति वै॥<br><br>3697: ऋषयश्चैव देवाश्च चक्रुः स्वस्त्ययनं महत्। लोकानां नृप शान्त्यर्थं क्रोधिते पाण्डवे तदा॥<br><br>3698: स च क्रोधसमाविष्टः सृकिणी परिसंलिहन्। दधारात्मवपुर्घोरं युगान्तादित्यसंनिभम्॥<br><br>3699: ततः सैन्यानि सर्वाणि तावकानि विशाम्पते। निराशान्यभवंस्तत्र जीवितं प्रति भारत॥<br><br>3700: स त धैर्मेण तं कोपं संनिवार्य महायशाः। श्रुतायुषः प्रचिच्छेद मुष्टिदेशे महाधनुः॥<br><br>3701: अथैनं छिन्नधन्वानं नाराचेन स्तनान्तरे। निर्बिभेद रणे राजा सर्वसैन्यस्य पश्यतः॥<br><br>3702: सत्वरं च रणे राजन्तस्य वाहान् महात्मनः। निजघान शरैः क्षिप्रं सूतं च सुमहाबलः॥<br><br>3703: हताश्वं तु रथं त्यक्त्वा दृष्ट्वा राज्ञोऽस्य पौरुषम्। विप्रदुद्राव वेगेन श्रुतायुः समरे तदा॥<br><br>3704: तस्मिञ्जिते महेष्वासे धर्मपुत्रेण संयुगे। दुर्योधनबलं राजन् सर्वमासीत् पराङ्मुखम्॥<br><br>3705: एतत् कृत्वा महाराज धर्मपुत्रो युधिष्ठिरः। व्यात्ताननो यथा कालस्तव सैन्यं जघान ह॥<br><br>3706: चेकितानस्तु वार्ष्णेयो गौतमं रथिनां वरम्। प्रेक्षतां सर्वसैन्यानां छादयामास सायकैः॥<br><br>3707: संनिवार्य शरांन्तांस्तु कृपः शारद्वतो युधि। चेकितानं रणे यत्तं राजन् विव्याध पत्रिभिः॥<br><br>3708: अथापरेण भल्लेन धनुश्चिच्छेद मारिष। सारथिं चास्य समरे क्षिप्रहस्तो न्यपातयत्॥<br><br>3709: अश्वांश्चास्यावधीद् राजन्नुभौ तौ पार्णिसारथी। सोऽवप्लुत्य रथात् तूर्णं गदां जग्राह सात्वतः॥<br><br>3710: स तया वीरघातिन्या गदया गदिनां वरः। गौतमस्य हयान् हत्वा सारथिं च न्यपातयत्॥<br><br>3711: भूमिष्ठो गौतमस्तस्य शरांश्चिक्षेप षोडश। शरास्ते सात्वतं भित्त्वा प्राविशन् धरणीतलम्॥<br><br>3712: चेकितानस्ततः क्रुद्धं पुनश्चिक्षेप तां गदाम्। गौतमस्य वधाकाक्षी वृत्रस्येव पुरंदरः॥<br><br>3713: तामापतन्ती विमलामश्मगर्भा महागदाम्। शरैरनेकसाहस्रर्वारयामास गौतमः॥<br><br>3714: चेकितानस्ततः खङ्गं क्रोधादुद्धृत्य भारत। लाघवं परमास्थाय गौतमं समुपाद्रवत्॥<br><br>3715: गौतमोऽपि धनुस्त्यक्त्वा प्रगृह्यासिं सुसंयतः। वेगेन महता राजंश्चेकितानमुपाद्रवत्॥<br><br>3716: तावुभौ बलसम्पन्नौ निस्त्रिशवरधारिणौ। निस्त्रिशाभ्यां सुतीक्ष्याभ्यामन्योन्यं संततक्षतुः॥<br><br>3717: निस्त्रिंशवेगाभिहतौ ततस्तौ पुरुषर्षभौ। धरणीं समनुप्राप्तौ सर्वभूतनिषेविताम्॥<br><br>3718: मूर्छयाऽभिपरीताङ्गौ व्यायामेन तु मोहितौ। ततोऽभ्यधावद् वेगेन करकर्षः सुहृत्तया॥<br><br>3719: चेकितानं तथाभूतं दृष्ट्वा समरदुर्मदः। रथमारोपयच्चैनं सर्वसैन्यस्य पश्यतः॥<br><br>3720: तथैव शकुनिः शूरः स्यालस्तव विशाम्पते। आरोपयद् स्थं तूर्णं गौतमं रथिनां वरम्॥<br><br>3721: सौमदत्तिं तथा क्रुद्धौ धृष्टकेतुर्महाबलः। नवत्या सायकैः क्षिप्रं राजन् विव्याध वक्षसि॥<br><br>3722: सौमदत्तिरुरःस्थास्तै शं बाणैरशोभत। मध्यंदिने महाराज रश्मिभिस्तपनो यथा॥<br><br>3723: भूरिश्रवास्तु समरे धृष्टकेतुं महारथम्। हतसूतहयं चक्रे विरथं सायकोत्तमैः॥<br><br>3724: विरथं तं समालोक्य हताश्वं हतसारथिम्। महता शरवर्षेण च्छादयामास संयुगे॥<br><br>3725: स तु तं रथमुत्सृज्य धृष्टकेतुर्महामनाः। आरुरोह ततो यानं शतानीकस्य मारिष॥<br><br>3726: चित्रसेनो विकर्णश्च राजन् दुर्मर्षणस्तथा। रथिनो हेमसंनाहाः सौभद्रमभिदुद्रुवुः॥<br><br>3727: अभिमन्योस्ततस्तैस्तु घोरं युद्धमवर्तत। शरीरस्य यथा राजन् वातपित्तकफैस्त्रिभिः॥<br><br>3728: विरथांस्तव पुत्रांस्तु कृत्वा राजन् महाहवे। न जगान नरव्याघ्रः स्मरन् भीमवचस्तदा॥<br><br>3729: ततो राज्ञां बहुशतैर्गजाश्वरथायायिभिः। संवृतं समरे भीष्मं देवैरपि दुरासदम्॥<br><br>3730: प्रयान्तं शीघ्रमुवीक्ष्य परित्रातुं सुतांस्तव। अभिमन्युं समुद्दिश्य बालमेकं महारथम्॥<br><br>3731: वासुदेवमुवाचेदं कौन्तेयः श्वेतवाहनः। चोदयाश्वान् हृषीकेश यत्रैते बहुला रथाः॥<br><br>3732: एते हि बहवः शूराः कृतास्त्रा युद्धदुर्मदाः। यथा हन्युर्न नः सेनां तथा माधव चोदया। ४६। । एवमुक्तः स वार्ष्णेयः कौन्तेयनामितौजसा। रथं श्वेतहयैर्युक्तं प्रेषयामास संयुगे॥<br><br>3733: निष्ठानको महानासीत् तव सैन्यस्य मारिष। यदर्जुनो रणे क्रुद्धः संयातस्तावकान् प्रति॥<br><br>3734: समासाद्य तु कौन्तेयो राज्ञस्तान् भीष्मरक्षिणः। सुशाण्यथो राजन्निदं वचनमब्रवीत्॥<br><br>3735: जानामि त्वां युधां श्रेष्ठमत्यन्तं पूर्ववैरिणम्। अनयस्याद्य सम्प्राप्तं फलं पश्य सुदारुणम्॥<br><br>3736: अद्य ते दर्शयिष्यामि पूर्वप्रेतान् पितामहान्। एवं संजल्पतस्तस्य बीभत्सोः शत्रुघातिनः॥<br><br>3737: श्रुत्वापि परुषं वाक्य सुशर्मा रथयूथपः। न चैनमब्रवीत् किंचिच्छुभं वा यदि वाऽशुभम्॥<br><br>3738: अभिगम्यार्जुनं वीरं राजभिर्बहुभिर्वृतः। पुरस्तात् पृष्ठतश्चैव पार्श्वतश्चैव सर्वतः॥<br><br>3739: परिवार्यार्जुनं संख्ये तव पुत्रैर्महारथः। शरैः संछादयामास मेधैरिव दिवाकरम्॥<br><br>3740: ततः प्रवृत्तः सुमहान् संग्राम: शोणितोदकः। तावकानां च समरे पाण्डवानां च भारत। ॥<br><br>3741: संजय उवाच त ताड्यमानस्तु शरैर्धनंजयः पदा हतो नाग इव श्वसन् बली। बाणेन बाणेन महारथानां चिच्छेद चापानि रणे प्रसा॥<br><br>3742: संछिद्य चापानि च तानि राज्ञां तेषां रणे वीर्यवतां क्षणेन। विव्याध बाणैर्युगपन्महात्मा नि:शेषतां तेष्वथ मन्यमानः॥<br><br>3743: स्ते ताडिताः शक्रसुतेन राजन्। विभिन्नगात्रा: पतितोत्तमाङ्गा गतासवश्छिन्नतनुत्रकायाः॥<br><br>3744: महीं गताः पार्थबलाभिभूता विचित्ररूपा युगपद् विनेषुः। स्त्रिगर्तराजः प्रययौ रथेन॥<br><br>3745: तेषां रथानामथ पृष्ठगोपा द्वात्रिंशदन्येऽभ्यपतन्त पार्थम्। तथैव ते तं परिवार्य पार्थं विकृष्य चापानि महारवाणि॥<br><br>3746: अवीवृषन् बाणमहौघवृष्ट्या यथा गिरि तोयधरा जलौघैः। सम्पीड्यमानस्तु शरौघवृष्ट्या धनंजयस्तान् युधि जातरोषः॥<br><br>3747: जघान तानप्यथ पृष्ठगोपान्। रथांश्च तांस्तानवजित्य संख्ये धनंजयः प्रीतमना यशस्वी॥<br><br>3748: अथात्वरद् बलानि राजन् समरे निहत्य। त्रिगर्तराजो निहतान् समीक्ष्य महात्मना तानथ बन्धुवर्गान्॥<br><br>3749: रणे पुरस्कृत्य नराधिपांस्तान् जगाम पार्थं त्वरितो वधाय। अभिद्रुतं चास्त्रभृतां वरिष्ठ धनंजयं वीक्ष्य शिखण्डिमुख्या:॥<br><br>3750: अभ्युद्ययुस्ते शितशस्त्रहस्ता रिरक्षिषन्तो रथमर्जुनस्य। पार्थोऽपि तानापतत: समीक्ष्य त्रिगर्तराज्ञा सहितान् नृवीरान्॥<br><br>3751: विध्वंसयित्वा समरे धनुष्मान् गाण्डीवमुक्तैर्निशितैः पृषत्कैः। भीष्मं यियासुर्युधि संददर्श दुर्योधनं सैन्धवादींश्च राज्ञः॥<br><br>3752: संवारयिष्णूनभिवारयित्वा मुहूर्तमायोध्य बलेन वीरः। उत्सृज्य राजानमनन्तवीर्यो जयद्रथादींश्च नृपान् महौजाः॥<br><br>3753: ययौ ततो भीमबलौ मनस्वी गाङ्गेयमाजौ शरचापपाणिः। युधिष्ठिरश्च प्रबलो महात्मा समाययौ त्वरितो जातकोपः॥<br><br>3754: मद्राधिपं समभित्यज्य संख्ये स्वभागमाप्तं तमनन्तकीर्तिः। भीष्मं ययौ शान्तनवं रणाय॥<br><br>3755: तैः सम्प्रयुक्तैः स महारथाग्न्यै र्गङ्गासुतः समरे चित्रयोधी। न विव्यथे शान्तनवो महात्मा समागतैः पाण्डुसुतैः समस्तैः॥<br><br>3756: अथैत्य राजा युधि सत्यसंधो जयद्रथोऽत्युग्रबलो मनस्वी। चिच्छेद चापानि महारथानां प्रसह्य तेषां धनुषा वरेण॥<br><br>3757: युधिष्ठिरं भीमसेनं यमौ च पार्थं कृष्णं युधि संजातकोपः। दुर्योधनः क्रोधविषो महात्मा जघान बाणैरनपलप्रकाशैः॥<br><br>3758: कृपेण शल्येन शलेन चैव तथा विभो चित्रसेनेन चाजौ। देवा यथा दैत्यगणैः समेतैः॥<br><br>3759: छिन्नायुधं शान्तनवेन राजा शिखण्डिनं प्रेक्ष्य च जातकोपः। अजातशत्रुः समरे महात्मा शिखण्डिनं क्रुद्ध उवाच वाक्यम्॥<br><br>3760: महं हनिष्यामि महाव्रतं तम्। भीष्मं शरौधैर्विमलार्कवणैः सत्यं वदामीति कृता प्रतिज्ञा॥<br><br>3761: त्वया च नैनां सफलां करोषि देवव्रतं यन्न नहंसि युद्धे। मिथ्याप्रतिज्ञो भव माऽत्र वीर रक्ष स्वधर्मं स्वकुलं यशश्च॥<br><br>3762: प्रेक्षस्व भीष्मं युधि भीमवेगं सर्वांस्तपन्त मम सैन्यसंघान्। शरौघजालैरतितिग्मवेगैः कालं यथा कालकृतं क्षणेन॥<br><br>3763: निकृत्तचापः समरेऽनपेक्षः पराजितः शान्तनवेन चाजौ। विहाय बन्धूनथ सोदरांश्च क्व यास्यसे नानुरूपं तवेदम्॥<br><br>3764: दृष्ट्वा हि भीष्मं तमनन्तवीर्य भग्नं च सैन्यं द्रवमाणमेवम्। भीतोऽसि नूनं दुपदस्य पुत्र तथा हि ते मुखवर्णोऽप्रहृष्टः॥<br><br>3765: अज्ञातमाने च धनंजयेऽपि महाहवे सम्प्रसक्ते नृवीरे। कथं हि भीष्मात् प्रथितः पृथिव्यां भयं त्वमद्य प्रकरोषि वीर॥<br><br>3766: स धर्मराजस्य वचो निशम्य रुक्षाक्षरं विप्रलापानुबद्धम्। प्रत्यादेशं मन्यमानो महात्मा प्रतत्वरे भीष्मवधाय राजन्। ॥<br><br>3767: तमापतन्तं महता जवेन शिखण्डिनं भीष्ममभिद्रवन्तम्। मस्त्रेण घोरेण सुदुर्जयेन॥<br><br>3768: मस्त्रं युगान्ताग्निसमप्रकाशम्। न सम्मुमोह द्रुपदस्य पुत्रो राजन् महेन्द्रप्रतिमप्रभावः॥<br><br>3769: शरैस्तदस्त्रं प्रतिबाधमानः। अथाददे वारुणमन्यदस्त्रं शिखण्ड्यथोग्रं प्रतिघातमस्य॥<br><br>3770: तदस्त्रमस्त्रेण विदार्यमाणं खस्थाः सुरा ददृशुःपार्थिवाश्च। भीष्मस्तु राजन् समरे महात्मा धनुश्च चित्रं ध्वजमेव चापि॥<br><br>3771: छित्त्वाऽनदत् पाण्डुसुतस्य वीरो युधिष्ठिरस्याजमीढस्य राज्ञः। ततः समुत्सृज्य धनुः सबाण युधिष्ठिरं वीक्ष्य भयाभिभूतम्॥<br><br>3772: गदां प्रगृह्याभिपपात संख्ये जयद्रथं भीमसेनः पदातिः। तमापतन्तं सहसा जवेन जयद्रथः सगदं भीमसेनम्॥<br><br>3773: विव्याध घोरैर्यमदण्डकल्पैः शितैः शरैः पञ्चशतैः समन्तात्। अचिन्तयित्वा स शरांस्तरस्वी वृकोदरः क्रोधपरीतचेताः॥<br><br>3774: जघान वाहान् समरे समन्तात् पारावतान् सिन्धुराजस्य संख्ये। स्तवात्मजस्त्वरमाणो रथेन॥<br><br>3775: अभ्याययौ भीमसेनं निहन्तुं समुद्यतास्त्रोः सुरराजकल्पः। भीमोऽप्यथैनं सहसा विनद्य प्रत्युद्ययौ गदया तर्जयानः॥<br><br>3776: समुद्यतां तां यमदण्डकल्पां दृष्ट्वा गदां ते कुरवः समन्तात्। विहाय सर्वे तव पुत्रमुग्रं पातं गदायाः परिहर्तुकामाः॥<br><br>3777: अपक्रान्तास्तुमुले सम्प्रमर्दे सुदारुणे भारत मोहनीये। अमूढचेतास्त्वथ चित्रसेनो महागदामापतन्तीं निरीक्ष्य॥<br><br>3778: रथं स्वमुत्सृज्य पदातिराजौ प्रगृह्य खङ्गं विपुलं च चर्म। ज्जगामान्यं भूमिप भूमिदेशम्॥<br><br>3779: गदाऽपि सा प्राप्य रथं सुचित्रं सावं ससूतं विनिहत्य संख्ये। जगाम भूमिं ज्वलिता महोल्का भ्रष्टाम्बराद् गामिव सम्पतन्ती॥<br><br>3780: आश्चर्यभूतं सुमहत् त्वदीया दृष्ट्वैव तद् भारत सम्प्रहृष्टाः। सर्वे विनेदुः सहिताः समन्तात् पुपूजिरे तव पुत्रस्य शौर्यम्॥<br><br>3781: संजय उवाच विरथं तं समासाद्य चित्रसेनं यशस्विनम्। तस्मिंस्तथा वर्तमाने तुमुले संकुले भृशम्। भीष्मः शान्तनवस्तूर्णं युधिष्ठिररमुपाद्रवत्॥<br><br>3782: ततः सरथनागाश्वा: समकम्पन्त सुंजयाः। मृत्योरास्यमनुप्राप्तं मेनिरे च युधिष्ठिरम्॥<br><br>3783: युधिष्ठिरोऽपि कौरव्यो यमाभ्यां सहितः प्रभुः। महेष्वासं नरव्याघ्र भीष्मं शान्तनवं ययौ॥<br><br>3784: ततः शरसहस्राणि प्रमुञ्चन् पाण्डवो युधि। भीष्मं संछादयामास यथा मेघो दिवाकरम्॥<br><br>3785: तेन सम्यक् प्रणीतानि शरजालानि मारिष। प्रतिजग्राह गाङ्गेयः शतशोऽथ सहस्रशः॥<br><br>3786: तथैव शरजालानि भीष्मेणास्तानि मारिष। आकाशे समदृश्यन्त खगमानां व्रजा इव॥<br><br>3787: निमेषार्धेन की तेयं भीष्मः शान्तनवो युधि। अदृश्यं समरे चक्रे शरजालेन भागशः॥<br><br>3788: ततो युधिष्ठिरो राजा कौरव्यस्य महात्मनः। नाराजं प्रेषयामास क्रुद्ध आशीविषोपमम्॥<br><br>3789: असम्प्राप्तं ततस्तं तु क्षुरप्रेण महारथः। चिच्छेद समरे राजन् भीष्मस्तस्य धनुश्च्युतम्॥<br><br>3790: तं तु छित्त्वा रणे भीष्मो नाराचं कालसम्मितम्। निजने कौरवेन्द्रस्य हयान् काञ्चनभूषणान्॥<br><br>3791: हताश्वं तु रथं त्यक्त्वा धर्मपुत्रो युधिष्ठिरः। आरुरोह रथं तूर्णं नकुलस्य महात्मनः॥<br><br>3792: यमावपि हि संक्रुद्धः समासाद्य रणे तदा। शरैः संछादयामास भीष्मः परपुरंजयः॥<br><br>3793: तौ तु दृष्ट्वा महाराज भीष्मबाणप्रपीडितौ। जगाम परमां चिन्तां भीष्मस्य वधकाझया॥<br><br>3794: ततो युधिष्ठिरो वश्यान् राज्ञस्तान् समचोदयत्। भीष्मं शान्तनवं सर्वे निहतेति सुहृद्गणान्॥<br><br>3795: ततस्ते पार्थिवाः सर्वे श्रुत्वा पार्थस्य भाषितम्। महता रथवंशेन परिवत्रुः पितामहम्॥<br><br>3796: स समन्तात् परिवृतः पिता देवव्रतस्तव। चिक्रीड धनुषा राजन् पातयानो महारथान्॥<br><br>3797: तं चरन्तं रणे पार्था ददृशुः कौरवं युधि। मृगमध्यं प्रविश्येव यथा सिंहशिशुं वने॥<br><br>3798: तर्जयानं रणे वीरांस्त्रासयानं च सायकैः। दृष्ट्वा त्रेसुर्महाराज सिंहं मृगगणा इव॥<br><br>3799: रणे भारतसिंहस्य ददृशुः क्षत्रिया गतिम्। अग्नेर्वायुसहायस्य यथा कक्षं दिधक्षतः॥<br><br>3800: शिरांसि रथिनां भीष्मः पातयामास संयुगे। तालेभ्यः परिपक्वानि फलानि कुशलो नरः॥<br><br>3801: पतद्भिश्च महाराज शिरोभिर्धरणीतले। बभूव तुमुलः शब्दः पततामश्मनामिव॥<br><br>3802: तस्मिन् सुतुमुले युद्धे वर्तमाने भयानके। सर्वेषामेव सैन्यानामासीद् व्यतिकरो महान्॥<br><br>3803: भिन्नेषु तेषु व्यूहेषु क्षत्रिया इतरेतरम्। एकमेकं समाहूय युद्धायैवावतस्थिरे॥<br><br>3804: शिखण्डी तु समासाद्य भरतानां पितामहम्। अभिदुद्राव वेगेन तिष्ठ तिष्ठेति चाब्रवीत्॥<br><br>3805: अनादृत्य ततो भीष्मस्तं शिखण्डिनमाहवे। प्रययौ सुंजयान् क्रुद्धः स्त्रीत्वं चिन्त्य शिखण्डिनः॥<br><br>3806: सुंजयास्तु ततो दृष्ट्वा हृष्टं भीष्मं महारणे। सिंहनादांश्च विविधांश्चक्रुः शङ्खविमिश्रितान्॥<br><br>3807: ततः प्रववृते युद्धं व्यतिषक्तरथद्विपम्। पश्चिमां दिशमासाद्य स्थिते सवितरि प्रभो॥<br><br>3808: धृष्टद्युम्नोऽथ पाञ्चाल्यः सात्यकिश्च महारथः। पीडयन्तौ भृशं सैन्यं शक्तितोमरवृष्टिभिः॥<br><br>3809: शस्त्रैश्च बहुभि राजञ्जनतुस्तावकान् रणे। ते हन्यमानाः समरे तावका भरतर्षभ॥<br><br>3810: आर्यां युद्धे मतिं कृत्वा न त्यजन्ति स्म संयुगम्। यथोत्साहं तु समरे निजघ्नुस्तावका रणे॥<br><br>3811: तत्राक्रन्दो महानासीत् तावकानां महात्मनाम्। वध्यतां समरे राजन् पार्षतेन महात्मना॥<br><br>3812: तं श्रुत्वा निनदं घोरं तावकानां महारथौ। विन्दानुविन्दावावन्त्यौ पार्षतं प्रत्युपस्थितौ॥<br><br>3813: तौ तस्य तुरगान् हत्वा त्वरमाणौ महारथौ। छादयामासतुरुभौ शरवाण पार्षतम्॥<br><br>3814: अवप्लुत्याथ पाञ्चाल्यो रथात् तूर्णं महाबलः। आरुरोह रथं तूर्णं सात्यकेस्तु महात्मनः॥<br><br>3815: ततो युधिष्ठिरो राजा महत्या सेनया वृतः। आवन्त्यौ समरे क्रुद्धावभ्ययात् स परंतपौ॥<br><br>3816: तथैव तव पुत्रोऽपि सर्वोद्योगेन मारिष। विन्दानुविन्दौ समरे परिवार्यावतस्थिवान्। ॥<br><br>3817: अर्जुनश्चापि संक्रुद्धः क्षत्रियान् क्षत्रियर्षभः। अयोधयत संग्रामे वज्रपाणिरिवासुरान्॥<br><br>3818: द्रोणस्तु समरे क्रुद्धः पुत्रस्य प्रियकृत् तव। व्यधमत् सर्वपञ्चालास्तूलराशिमिवानलः॥<br><br>3819: दुर्योधनपुरोगास्तु पुत्रास्तव विशाम्पते। परिवार्य रणे भीष्मं युयुधुः पाण्डवैः सह॥<br><br>3820: ततो दुर्योधनो राजा लोहितायति भास्करे। अब्रवीत् तावकान् सर्वांस्त्वध्वमिति भारत॥<br><br>3821: युध्यतां तु तेषां कुर्वतां कर्म दुष्करम्। अस्तं गिरिमथारूढे अप्रकाशति भास्करे॥<br><br>3822: प्रावर्तत नदी घोरा शोणितौघतरङ्गिणीः। गोमायुगणसंकीर्णा क्षणेन क्षणदामुखे॥<br><br>3823: शिवाभिरशिवाभिश्च रुवद्भिभैरवं रवम्। धोकमायोधनं जज्ञे भूतसंघैः समाकुलम्॥<br><br>3824: राक्षसाश्च पिशाचाश्च तथान्ये पिशिताशिनः। समन्ततो व्यदृश्यन्त शतशोऽथ सहस्रशः॥<br><br>3825: अर्जुनोऽथ सुशर्मादीन् राज्ञस्तान् सपदानुगान्। विजित्य पृतनामध्ये ययौ स्वशिबिरं प्रति॥<br><br>3826: युधिष्ठिरोऽपि कौरव्यौ भ्रातृभ्यां सहितस्तथा। ययौ स्वशिबिरं राजा निशायां सेनया वृतः॥<br><br>3827: भीमसेनोऽपि राजेन्द्र दुर्योधनमुखान् रथान्। अवजित्य ततः संख्ये ययौ स्वशिबिरं प्रति॥<br><br>3828: दुर्योधनोऽपि नृपतिः परिवार्य महारणे। भीष्मं शान्तनवं तूर्णं प्रयात: शिबिरं प्रति॥<br><br>3829: द्रोणो द्रौणिः कृपः शल्यः कृतवर्मा च सात्वतः। परिवार्य चमूं सर्वां प्रययुः शिबिरं प्रति॥<br><br>3830: तथैव सात्यकी राजन् धृष्टद्युम्नश्च पार्षतः। परिवार्य रणे योधान् ययतुः शिबिरं प्रति॥<br><br>3831: एवमेते महाराज तावकाः पाण्डवैः सह। पर्यवर्तन्त सहिता निशाकाले परंतप॥<br><br>3832: ततः स्वशिबिरं गत्वा पाण्डवाः कुरवस्तथा। न्यवसन्त महाराज पूजयन्तः परस्परम्॥<br><br>3833: रक्षां कृत्वा ततः शूरा न्यस्य गुल्मान् यथाविधि। अपनीय च शल्यानि स्नात्वा च विविधैर्जलैः॥<br><br>3834: कृतस्वस्त्ययनाः सर्वे संस्तूयन्तश्च बन्दिभिः। गीतवादित्रशब्देन व्यक्रीडन्त यशस्विनः॥<br><br>3835: मुहूर्तादिव तत् सर्वमभवत् स्वर्गसंनिभम्। न हि युद्धकथां कांचित् तत्राकुर्वन् महारथाः॥<br><br>3836: ते प्रसुप्ते बले तत्र परिश्रान्तजने नृप। हस्त्यश्वबहुले रात्रौ प्रेक्षणीये बभूवतुः॥<br><br>3837: संजय उवाच परिणाम्य निशां तां तु सुखं प्राप्ता जनेश्वराः। कुरवः पाण्डवाश्चैव पुनर्युद्धाय निर्ययुः॥<br><br>3838: ततः शब्दो महानासीत् सैन्ययोरुभयोर्नृप। निर्गच्छमानयोः संख्ये सागरप्रतिमो महान्॥<br><br>3839: ततो दुर्योधनो राजा चित्रसेनो विविंशतिः। भीष्मश्च रथिनां श्रेष्ठो भारद्वाजश्च वै नृप॥<br><br>3840: एकीभूताः सुसंयत्ताः कौरवाणां महाचमूम्। व्यूहाय विदधू राजन् पाण्डवान् प्रति दंशिताः॥<br><br>3841: भीष्मः कृत्वा महाव्यूहं पिता तव विशाम्पते। सागरप्रतिमं घोरं वाहनोर्मितरङ्गिणम्॥<br><br>3842: अग्रतः सर्वसैन्यानां भीष्मः शान्तनवो ययौ। मालवैर्दाक्षिणात्यैश्च आवन्त्यैश्च समन्वितः॥<br><br>3843: ततोऽनन्तरमेवासीद् भारद्वाजः प्रतापवान्। पुलिन्दैः पारदैश्चैव तथा क्षुद्रकमालवैः॥<br><br>3844: द्रोणादनन्तरं यत्तो भगदत्तः प्रतापवान्। मगधैश्च कलिङ्गैश्च पिशाचैश्च विशाम्पते। ॥<br><br>3845: प्राग्ज्योतिषादनु नृपः कौसल्योऽथ बृहद्बलः। मेकलैः कुरुविन्दैश्च त्रैपुरैश्च समन्वितः॥<br><br>3846: बृहद्बलात् ततः शूरस्त्रिगर्तः प्रस्थलाधिपः। काम्बोजैर्बहुभिः सार्धं यवनैश्च सहस्रशः॥<br><br>3847: द्रौणिस्तु रभसः शूरस्गर्तादनु भारत। प्रययौ सिंहनादेन नादयानो धरातलम्॥<br><br>3848: तथा सर्वेण सैन्येन राजा दुर्योधनस्तदा। द्रौणेरनन्तरं प्रायात् सोदर्यैः परिवारितः॥<br><br>3849: दुर्योधनादनु ततः कृपः शारद्वतो ययौ। एवमेष महाव्यूहः प्रययौ सागरोपमः॥<br><br>3850: रेजुस्तत्र पताकाश्च श्वेतच्छत्राणि वा विभो। अङ्गदान्यत्र चित्राणि महार्हाणि धनूंषि च॥<br><br>3851: तं तु दृष्ट्वा महाव्यूहं तावकानां महारथः। युधिष्ठिरोऽब्रवीत् तूर्णं पार्षत पृतनापतिम्॥<br><br>3852: पश्य व्यूहं महेष्वास निर्मितं सागरोपमम्। प्रतिव्यूहं त्वमपि हि कुरु पार्षत सत्वरम्॥<br><br>3853: ततः स पार्षतः क्रूरो व्यूह चक्रे सुदारुणम्। शृङ्गाटकं महाराज परव्यूहविनाशनम्॥<br><br>3854: शृङ्गाभ्यां भीमसेनश्च सात्यकिश्च महारथः। रथैरनेकसाहौस्तथा हयपदातिभिः॥<br><br>3855: ताभ्यां बभौ नरश्रेष्ठः श्वेताश्वः कृष्णसारथिः। मध्ये युधिष्ठिरो राजा माद्रीपुत्रौ च पाण्डवौ॥<br><br>3856: अथोत्तरे महेष्वासाः सहसैन्या नराधिपाः। व्यूहं तं पूरयामासुयूंहशास्त्रविशारदाः॥<br><br>3857: अभिमन्युस्ततः पश्चाद् विराटश्च महारथः। द्रौपदेयाश्च संहृष्टा राक्षसश्च घटोत्कचः॥<br><br>3858: एवमेतं महाव्यूहं व्यूह्य भारत पाण्डवाः। अतिष्ठन् समरे शूरा योद्धुकामा जयैषिणः॥<br><br>3859: भेरीशब्दैश्च विमलैर्विमित्रैः शङ्खनि:स्वनैः। क्ष्वेडितास्फोटितोत्क्रुष्टैर्नादिताः सर्वतो दिशः॥<br><br>3860: ततः शूराः समासाद्य समरे ते परस्परम्। नेत्रेनिमिषै राजन्नवैक्षन्त परस्परम्॥<br><br>3861: नामभिस्ते मनुष्येन्द्र पूर्वं योधाः परस्परम्। युद्धाय समवर्तन्त समाहूयेतरेतरम्॥<br><br>3862: ततः प्रववृते युद्धं घोररूपं भयावहम्। तावकानां परेषां च निघ्नतामितरेतरम्॥<br><br>3863: नाराचा निशिताः संख्ये सम्पतन्ति स्म भारत। व्यात्तानना भयकरा उरगा इव संघशः॥<br><br>3864: निष्पेतुर्विमलाः शक्त्यस्तैलधौताः सुतेजनाः। अम्बुदेभ्यो यथा राजन् भ्राजमानाः शतह्रदाः॥<br><br>3865: गदाश्च विमलैः पट्टैः पिनद्धाः स्वर्णभूषितैः। पतन्त्यस्तत्र दृश्यन्ते गिरिशृङ्गोपमाः शुभाः॥<br><br>3866: निस्त्रिंशाश्च व्यदृश्यन्त विमलाम्बरसंनिभाः। आर्षभाणि विचित्राणि शतचन्द्राणि भारत॥<br><br>3867: अशोभन्त रणे राजन् पात्यमानानि सर्वशः। तेऽन्योन्यं समरे सेने युध्यमाने नराधिप॥<br><br>3868: अशोभेतां यथा देवदैत्यसेने समुद्यते। अभ्यद्रवन्त समरे तेऽन्योन्यं वै समन्ततः॥<br><br>3869: रथास्तु रथिभिस्तूर्णं प्रेषिताः परमाहवे। युगैर्युगानि संश्लिष्य युयुधुः पार्थिवर्षभाः॥<br><br>3870: दन्तिनां युध्यमानानां संघर्षात् पावकोऽभवत्। दन्तेषु भरतश्रेष्ठ सधूमः सर्वतोदिशम्॥<br><br>3871: प्रासैरभिहताः केचिद् गजयोधाः समन्ततः। पतमानाः स्म दृश्यन्ते गिरिशृङ्गान्नगा इव॥<br><br>3872: पादाताश्चाप्यदृश्यन्त निघ्नन्तोऽथ परस्परम्। चित्ररूपधराः शूरा नखरप्रासयोधिनः॥<br><br>3873: अन्योन्यं ते समासाद्य कुरुपाण्डवसैनिकाः। अस्त्रैर्नानाविधैर्घोरै रणे निन्युर्यमक्षयम्॥<br><br>3874: ततः शान्तनवो भीष्मो रथघोषेण नादयन्। अभ्यागमद् रणे पार्थान् धनुः शब्देन महोयन्॥<br><br>3875: पाण्डवानां रथाश्चापि नदन्तो भैरवं स्वनम्। अभ्यद्रवन्त संयत्ता धृष्टद्युम्नपुरोगमाः॥<br><br>3876: ततः प्रववृते युद्धं तव तेषां च भारत। नराश्वरथनागानां व्यतिषक्तं परस्परम्॥<br><br>3877: संजय उवाच भीष्मं तु समरे क्रुद्धं प्रतपन्तं समन्ततः। न शेकुः पाण्डवा दुष्टुं तपन्तमिव भास्करम्॥<br><br>3878: ततः सर्वाणि सैन्यानि धर्मपुत्रस्य शासनात्। अभ्यद्रवन्त गाङ्गेयं मर्दयन्तं शितैः शरैः॥<br><br>3879: स तु भीष्मोरणश्लाघी सोमकान् सहसंजयान्। पञ्चालांश्च महेष्वासान् पातयामास सायकैः॥<br><br>3880: ते वध्यमाना भीष्मेण पञ्चाला: भीष्ममेवाभ्ययुस्तूर्णं त्यक्त्वा मृत्युकृतं भयम्॥<br><br>3881: स तेषां रथिनां वीरो भीष्मः शान्तनवो युधि। चिच्छेद सहसा राजन् बाहूनथ शिरांसि च॥<br><br>3882: सोमकैः सह। विरथान् रथिनश्चक्रे पिता देवव्रतस्तव। पतितान्युत्तमाङ्गानि हयेभ्यो हयसादिनाम्॥<br><br>3883: निर्मनुष्यांश्च मातङ्गाशयानान् पर्वतोपमान्। अपश्याम महाराज भीष्मास्त्रेण प्रमोहितान्॥<br><br>3884: न तत्रासीत् पुमान् कश्चित् पाण्डवानां विशाम्पते। अन्यत्र रथिनां श्रेष्ठाद् भीमसेनान्महाबलात्॥<br><br>3885: स हि भीष्मं समासाद्य ताडयामास संयुगे। ततो निष्टानको घोरो भीष्मभीमसमागमे॥<br><br>3886: बभूव सर्वसैन्यानां घोररूपो भयानकः। तथैव पाण्डवाः हृष्टाः सिंहनादमथानदन्॥<br><br>3887: ततो दुर्योधनो राजा सोदर्यैः परिवारितः। भीष्मं जुगोप समरे वर्तमाने जनक्षये॥<br><br>3888: भीमस्तु सारथिं हत्वा भीष्मस्य रथिनां वरः। प्रद्रुताश्वे रथे तस्मिन् द्रवमाणे समन्ततः॥<br><br>3889: सुनाभस्य शरेणाशु शिरश्चिच्छेद भारत। क्षुरप्रेण सुतीक्ष्णेन स हतो न्यपतद् भुवि॥<br><br>3890: हते तस्मिन् महाराज तव पुत्रे महारथे। नामृष्यन्त रणे शूराः सोदराः सप्त संयुगे॥<br><br>3891: आदित्यकेतुर्बह्वाशी कुण्डधारो महोदरः। अपराजितः पण्डितको विशालाक्षः सुदुर्जयः॥<br><br>3892: पाण्डवं चित्रसंनाहा विचित्रकवचध्वजाः। अभ्यद्रवन्त संग्रामे योद्धकामारिमर्दनाः॥<br><br>3893: महोदरस्तु समरे भीमं विव्याध पत्रिभिः। नवभिर्वज्रसंकाशैनमुचिं वृत्रहा यथा॥<br><br>3894: आदित्यकेतुः सप्तत्या बह्वाशी चापि पञ्चभिः। नवत्या कुण्डधारच विशालाक्षश्च पञ्चभिः॥<br><br>3895: अपराजितो महाराज पराजिष्णुर्महारथम्। शरैर्बहुभिरान द् भीमसेनं महाबलम्॥<br><br>3896: रणे पण्डितकश्चैनं त्रिभिर्बाणैः समार्पयत्। स तन्न ममृषे भीमः शत्रुभिर्वधमाहवे॥<br><br>3897: धनुः प्रपड्य वामेन करेणामित्रकर्शनः। शिरश्चिच्छेद समरे शरेणानतपर्वणा॥<br><br>3898: अपराजितस्य सुनसं तव पुत्रस्य संयुगे। पराजितस्य भीमेन निपपात शिरो महीम्॥<br><br>3899: अथापरेण भल्लेन कुण्डधारं महारथम्। प्राहिणोन्मृत्युलोकाय सर्वलोकस्य पश्यतः॥<br><br>3900: ततः पुनरमेयात्मा प्रसंधाय शिलीमुखम्। प्रेषयामास समरे पण्डितं प्रति भारत॥<br><br>3901: स शरः पण्डितं हत्वा विवेश धरणीतलम्। यथा नरं निहत्याशु भुजग: कालचोदितः॥<br><br>3902: विशालाक्षशिरश्छित्त्वा पातयामास भूतले। त्रिभिः शरैरदीनात्मा स्मरन् क्लेशं पुरातनम्॥<br><br>3903: महोदरं महेष्वासं नाराचेन स्तनान्तरे। विव्याध समरे राजन् स हतो न्यपतद् भुवि॥<br><br>3904: आदित्यकेतोः केतुं च छित्त्वा बाणेन संयुगे। भल्लेन भृशतीक्ष्णेन शिरश्चिच्छेद भारत॥<br><br>3905: बह्वाशिनं ततो भीमः शरेणानतपर्वणा। प्रेषयामास संक्रुद्धो यमस्य सदनं प्रति॥<br><br>3906: प्रदुद्रुवुस्ततस्तेऽन्य पुत्रास्तव विशाम्पते। मन्यमाना हि तत् सत्यं सभायां तस्य भाषितम्॥<br><br>3907: ततो दुर्योधनो राजा भ्रातृव्यसनकर्शितः। अब्रवीत् तावकान् योधान् भीमोऽयं युधि वध्यताम्। । ३१। एवमेते महेष्वासाः पुत्रास्तव विशाम्पते। भ्रातृन् संदृश्य निहतान् प्रास्मरंस्ते हि तद् वच॥<br><br>3908: यदुक्तवान् महाप्राज्ञः क्षत्ता हितमनामयम्। तदिदं समनुप्राप्तं वचनं दिव्यदर्शिनः॥<br><br>3909: लोभमोहसमाविष्टः पुत्रप्रीत्या जनाधिप। न बुध्यसे पुरा यत् तत् तथ्यमुक्तं वचो महत्॥<br><br>3910: तथैव च वधार्थाय पुत्राणां पाण्डवो बली। नूनं जातो महाबाहुर्यथा हन्ति स्म कौरवान्॥<br><br>3911: ततो दुर्योधनो राजा भीष्ममासाद्य संयुगे। दुःखेन महताऽऽविष्टो विललाप सुदुःखितः॥<br><br>3912: निहता भ्रातरः शूरा भीमसेनेन मे युधि। यतमानास्तथान्येऽपि हन्यन्ते सर्वसैनिकाः॥<br><br>3913: भवांश्च मध्यस्थतया नित्यमस्मानुपेक्षते। सोऽहं कुपथमारूढः पश्य दैवमिदं मम॥<br><br>3914: एतच्छ्रुत्वा वचः क्रूरं पिता देवव्रतस्तव। दुर्योधनमिदं वाक्यमब्रवीत् साश्रुलोचनः॥<br><br>3915: उक्तमेतन्मया पूर्वं द्रोणेन विदुरेण च। गान्धार्या च यशस्विन्या तत् त्वं तात न बुद्धवान्॥<br><br>3916: समयश्च मया पूर्वं कृतो वै शत्रुकर्शन। नाहं युधि नियोक्तव्यो नाप्याचार्यः कथंचन॥<br><br>3917: यं यं हि धार्तराष्ट्राणां भीमो द्रक्ष्यति संयुगे। हनिष्यति रणे नित्यं सत्यमेतद् ब्रवीमि ते॥<br><br>3918: स त्वं राजन् स्थिरो भूत्वा रणे कृत्वा दृढां मतिम्। योधयस्व रणे पार्थान् स्वर्गं परायणम्॥<br><br>3919: न शक्याः पाण्डवा जेतुं सेन्ट्रैरपि सुरासुरैः। तस्माद् युद्धे स्थिरां कृत्वा मतिं युद्ध्यस्व भारत॥<br><br>3920: धृतराष्ट्र उवाच दृष्ट्वा मे निहतान् पुत्रान् बहूनेकेन संजय। भीष्मो द्रोणः कृपश्चैव किमकुर्वत संयुगे। । । अहन्यहनि मे पुत्राः क्षयं गच्छन्ति संजय। मन्येऽहं सर्वथा सूत दैवेनोपहता भृशम्॥<br><br>3921: यत्र मे तनया: जीयन्ते न जयनत्युत। यत्र भीष्मस्य द्रोणस्य कृपस्य च महात्मनः॥<br><br>3922: सौमदत्तेश्च वीरस्य भगदत्तस्य चोभयोः। अश्वत्थाम्नस्तथा तात शूराणामनिवर्तिनाम्॥<br><br>3923: अन्येषां चैव शूराणां मध्यगास्तनया मम। यदहन्यन्त संग्रामे किमन्यद् भागधेयतः॥<br><br>3924: न हि दुर्योधनो मन्दः पुरा प्रोक्तमबुध्यत। वार्यमाणो मया तात भीष्मेण विदुरेण च॥<br><br>3925: गान्धार्या चैव दुर्मेधाः सततं हितकाम्यया। नाबुध्यत पुरा मोहात् तस्य प्राप्तमिदं फलम्॥<br><br>3926: यद् भीमसेनः समरे पुत्रान् मम विचेतसः। अहन्यहनि संक्रुद्धो नयते यमसादनम्॥<br><br>3927: संजय उवाच इदं तत् समनुप्राप्तं क्षत्तुर्वचनमुत्तमम्। न बुद्धवानसि विभो प्रोच्यमानं हितं तदा॥<br><br>3928: निवारय सुतान् द्यूतात् पाण्डवान् मा दुहेति च। सुहृदां हितकामानां ब्रुवतां तत् तदेव च॥<br><br>3929: न शुश्रूषसि तद् वाक्यं मर्त्यः पथ्यमिवौषधम्। तदेव त्वामनुप्राप्तं वचनं साधुभाषितम्॥<br><br>3930: विदुरद्रोणभीष्माणां तथान्येषां हितैषिणाम्। अकृत्वा वचनं पथ्यं क्षयं गच्छन्ति कौरवाः॥<br><br>3931: तदेतत् समनुप्राप्तं पूर्वमेव विशाम्पते। तस्मात् त्वं शृणु तत्त्वेन यथा युद्धमवर्तत॥<br><br>3932: मध्याह्ने सुमहारौद्रः संग्रामः समपद्यत। लोकक्षयकरो राजस्तन्मे निगदतः शृणु। ॥<br><br>3933: ततः सर्वाणि सैन्यानि धर्मपुत्रस्य शासनात्। संरब्धान्यभ्यवर्तन्त भीष्ममेव जिघांसया॥<br><br>3934: धृष्टद्युम्नः शिखण्डी च सात्यकिश्च महारथतः। युक्तानीका महाराज भीष्ममेव समभ्ययुः॥<br><br>3935: विराटो द्रुपदश्चैव सहिताः सर्वसोमकैः। अभ्यद्रवन्त संग्रामे भीष्ममेव महारथम्॥<br><br>3936: केकया धृष्टकेतुश्च कुन्तिभोजश्च दंशितः। युक्तानीका महाराज भीष्ममेव समभ्ययुः॥<br><br>3937: अर्जुनो द्रौपदेयाश्च चेकितानश्च वीर्यवान्। दुर्योधनसमादिष्टान् राज्ञः सर्वान् समभ्ययुः॥<br><br>3938: अभिमन्युस्तथा शूरो हैडिम्बश्च महारथः। भीमसेनश्च संक्रुद्धस्तेऽभ्यधावन्त कौरवान्॥<br><br>3939: त्रिधाभूतैरवध्यन्त पाण्डवैः कौरवा युधि। तथैव कौरवै राजन्नवध्यन्त परे रणे॥<br><br>3940: द्रोणस्तु रथिनः श्रेष्ठान् सोमकान् संजयैः सह। अभ्यधावत संक्रुद्धः प्रेषयिष्यन् यमक्षयम्॥<br><br>3941: तत्राक्रन्दो महानासीत् सुंजयानां महात्मनाम्। वध्यतां समरे राजन् भारद्वाजेन धन्विना॥<br><br>3942: द्रोणेन निहतास्तत्र क्षत्रिया बहवो रणे। विचेष्टन्तो ह्यदृश्यन्त व्याधिक्लिष्टा नरा इव॥<br><br>3943: कूजतां क्रन्दतां चैव रस्तनतां चैव भारत। अनिशं शुश्रुवै शब्दः क्षुत्क्लिष्टानां नृणामिव॥<br><br>3944: तथैव कौरवेयाणां भीमसेनो महाबलः। चकार कदनं घोरं क्रुद्धः काल इवापरः॥<br><br>3945: वध्यतां तत्र सैन्यानामन्योन्येन महारणे। प्रावर्तत नदी घोरा रुधिरौघप्रवाहिनी॥<br><br>3946: स संग्रामो महाराज घोररूपोऽभवन्महान्। कुरूणां पाण्डवानां च यमराष्ट्रविवर्धनः॥<br><br>3947: ततो भीमो रणे क्रुद्धो रभसश्च विशेषतः। गजानीकं समासाद्य प्रेषयामास मृत्यवे॥<br><br>3948: तत्र भारत भीमेन नाराजाभिहता गजाः। पेतुर्नेदुश्च सेदुश्च दिसश्च परिबभ्रमुः॥<br><br>3949: छिन्नहस्ता महानागाश्छिन्नगात्राश्च मारिष। क्रौञ्चवद् व्यनदन् भीताः पृथिवीमधिशेरते॥<br><br>3950: नकुलः सहदेवश्च हयानीकमभिद्रुतौ। ते हयाः काञ्चनापीडा रुक्मभाण्डपरिच्छदाः॥<br><br>3951: वध्यमाना व्यदृश्यन्त शतशोऽथ सहस्रशः। पतिद्भिस्तुरगै राजन् समास्तीर्यत मेदिनी॥<br><br>3952: निर्जिकैश्च श्वसद्धिश्च कूजद्भिश्च गतासुभिः। हयैर्बभौ नरश्रेष्ठ नानारूपधरैर्धरा॥<br><br>3953: अर्जुनेन हतैः संख्ये तथा भारत राजभिः। प्रबभौ वसुधा घोरा तत्र तत्र विशाम्पते॥<br><br>3954: स्थैर्भग्नैर्ध्वजैश्छिन्नैनिकृत्तैश्च महायुधैः। चामरैर्व्यजनैश्चैव छत्रैश्च सुमहाप्रभैः॥<br><br>3955: हारैर्निष्कैः सकेयूरैः शिरोभिश्च सकुण्डलैः। उष्णीषैरपविद्धैश्च पताकाभिश्च सर्वशः॥<br><br>3956: अनुकषैः शुभै राजन् योक्त्रैश्चैव सरश्मिभिः। संकीर्णा वसुधा भाति वसन्ते कुसुमैरिव॥<br><br>3957: एवमेष क्षयो वृत्तः पाण्डूनामपि भारत। क्रुद्ध शान्तनवे भीष्मे द्रोणे च रथसत्तमे॥<br><br>3958: अश्वत्थाम्नि कृपे चैव तथैव कृतवर्मणि। तथेतरेषु क्रुद्धेषु तावकानामपि क्षयः॥<br><br>3959: संजय उवाच वर्तमाने तथा रौद्रे राजन् वीरवरक्षये। शकुनिः सौबलः श्रीमान् पाण्डवान् समुपाद्रवत्॥<br><br>3960: तथैव सात्वतो राजन् हार्दिक्यः परवीरहा। अभ्यद्रवत संग्रामे पाण्डवानां वरूथिनीम्॥<br><br>3961: तत: काम्बोजमुख्यानां नदीजानां च वाजिनाम्। आरट्टानां महीजानां सिन्धुजानां च सर्वशः॥<br><br>3962: वनायुजानां शुभ्राणां तथा पर्वतवासिनाम्। वाजिनां बहुभिः संख्ये समन्तात् परिवारयन्॥<br><br>3963: ये चापरे तित्तिरिजा जवना वातरंहसः। सुवर्णालंकृतैरेतैर्वर्मवद्भिः सुकल्पितैः॥<br><br>3964: हयैर्वातजवैर्मुख्यैः पाण्डवस्य सुतो बली। अभ्यवर्तत तत् सैन्यं हृष्टरूपः परंतपः॥<br><br>3965: अर्जुनस्य सुतः श्रीमानिरावान् नाम वीर्यवान्। स्नुषायां नागराजस्य जातः पार्थेन धीमता॥<br><br>3966: ऐरावतेन सा दत्ता अनपत्या महात्मना। पतौ हते सुपर्णेन कृपणा दीनचेतना॥<br><br>3967: भार्यार्थं तां च जग्राह पार्थः कामवशानुगाम्। एवमेष समुत्पन्नः परपक्षेऽर्जुनात्मजः॥<br><br>3968: स नागलोके संवृद्धो मात्रा च परिरक्षितः। पितृव्येण परित्यक्तः पार्थद्वेषाद् दुरात्मना॥<br><br>3969: रूपवान् बलसम्पन्नो गुणवान् सत्यविक्रमः। इन्द्रलोकं जगामाशु श्रुत्वा तत्रार्जुनं गतम्॥<br><br>3970: सोऽभिगम्य महाबाहुः पितरं सत्यविक्रमः। अभ्यवादयदव्यग्रो विनयेन कृताञ्जलिः॥<br><br>3971: न्यवेदयत चात्मानमर्जुनस्य महात्मनः। इरावानस्मि भद्रं ते पुत्रश्चाहं तव प्रभो॥<br><br>3972: मातुः समागमो यश्च तत् सर्वं प्रत्यवेदयत्। तच्च सर्वं यथावृत्तमनुसस्मार पाण्डवः॥<br><br>3973: परिष्वज्य सुतं चापि आत्मनः सदृशं गुणैः। प्रीतिमाननयत् पार्थो देवराजनिवेशन॥<br><br>3974: सोऽर्जुनेन समाज्ञप्तो देवलोके तदा नृप। प्रीतिपूर्वं महाबाहुः स्वकार्यं प्रति भारत॥<br><br>3975: युद्धकाले त्वयाऽस्माकं साह्यं देयमिति प्रभो। बाढमित्येवमुक्त्वा तु युद्धकाल इहागतः॥<br><br>3976: कामवर्णजवैरश्चैर्बहुभिः संवृतो नृप। ते हयाः काञ्चनापीडा नानावर्णा मनोजवाः॥<br><br>3977: उत्पेतुः सहसा राजन् हंसा इव महोदधौ। ते त्वदीयान् समासाद्य हयसंघान् मनोजवान्॥<br><br>3978: क्रोडैः क्रोडानभिनन्तो घोणाभिश्च परस्परम्। निपेतुः सहसा राजन् सुवेगाभिहता भुवि॥<br><br>3979: निपतद्भिस्तथा तैश्च हयसंधैः परस्परम्। शुश्रुवे दारुणः शब्दः सुपर्णपतने यथा॥<br><br>3980: तथैव तावका राजन् समेत्यान्योन्यमाहवे। परस्परवधं घोरं चक्रुस्ते हयसादिनः॥<br><br>3981: तस्मिंस्तथा वर्तमाने संकुले तुमुले भृशम्। उभयोरपि संशान्ता हयसङ्घाः समन्ततः॥<br><br>3982: प्रक्षीणसायकाः शूरा निहताश्वाः श्रमातुराः। विलयं समनुप्राप्तास्तक्षमाणाः परस्परम्॥<br><br>3983: ततः क्षीणे हयानीके किंचिच्छेषे च भारत। सौबलस्यानुजाः शूरा निर्गता रणमूर्धनि॥<br><br>3984: वायुवेगसमस्पर्शाञ्जवे वायुसमांश्च ते। आरुह्य बलसम्पन्नान् वयःस्थांस्तुगोत्तमान्॥<br><br>3985: गजो गवाक्षो वृषभश्चर्मवानार्जवः शुकः। षडेते बलसम्पन्ना निर्ययुर्महतो बलात्॥<br><br>3986: वार्यमाणाः शकुनिना तैश्च योधैर्महाबलैः। संनद्धा युद्धकुशला रौद्ररूपा महाबलाः॥<br><br>3987: तदनीकं महाबाहो भित्तवा परमदुर्जयम्। बलेन महता युक्ताः स्वर्गाय विजयैषिणः॥<br><br>3988: विविशुस्ते तदा हृष्टा गान्धारा युद्धदुर्मदाः। तान् प्रविष्टांस्तदा दृष्ट्वा इरावानपि वीर्यवान्॥<br><br>3989: अब्रवीत् समरे योधान् विचित्रान् दारुणायुधान्। यथैते धार्तराष्ट्रस्य योधाः सानुगवाहनाः॥<br><br>3990: हन्यन्ते समरे सर्वे तथा नीतिर्विधीयताम्। बाढमित्येवमुक्त्वा ते सर्वे योधा इरावतः॥<br><br>3991: जह्वस्तेषां बलानीकं दुर्जयं समरे परैः। तदनीकमनीकेन समरे वीक्ष्य पातितम्॥<br><br>3992: अमृष्यमाणास्ते सर्वे सुबलस्यात्मजा रणे। इरावन्तमभिदुत्य सर्वतः पर्यवारयन्॥<br><br>3993: तादडयन्तः शितैः परासैश्चोदयन्तः परस्परम्। ते शूराः पर्यधावन्त कुर्वन्तो महदाकुलम्॥<br><br>3994: इरावानथ निर्भिन्नः प्रासैस्तीक्ष्णैर्महात्मभिः। स्रवता रुधिरेणाक्तस्तोत्रैविद्धं इव द्विपः॥<br><br>3995: पुरतोऽपि च पृष्ठे च पार्श्वयोश्च भृशाहतः। एको बहुभिरत्यर्थं धैर्याद् राजन् न विव्यथे॥<br><br>3996: इरावानपि संकुद्धः सर्वांस्तान् निशितैः शरैः। मोहयामास समरे विद्ध्वा परपुरंजयः॥<br><br>3997: प्रासानुत्कृय तरसा स्वशरीरादरिंदमः। तैरेव ताडयमास सुबलस्यात्मजान् रणे॥<br><br>3998: विकृष्य च शितं खङ्गं गृहीत्वा च शरावरम्। पदातिर्दृतमागच्छज्जिघांसुः सौबलान् युधि॥<br><br>3999: ततः प्रत्यागतप्राणाः सर्वे ते सुबलात्मजाः। भूयः क्रोधसमाविष्टा इरावन्तमभिद्रुताः॥<br><br>4000: इरावानपि खड्ड्रेन दर्शयन् पाणिलाघवम्। अभ्यवर्तत तान् सर्वान् सौबलान् बलदर्पितः। । :॥<br><br>4001: लाघवेनाथ चरतः सर्वे ते सुबलात्मजाः। अन्तरं नाभ्यगच्छन्त चरन्तः शीघ्रगैर्हयैः॥<br><br>4002: भूमिष्ठमथ तं संख्ये सम्प्रदृश्य ततः पुनः। परिवार्य भृशं सर्वे ग्रहीतुमुपचक्रमुः:॥<br><br>4003: अथाभ्याशगतानां स खड़ेनामित्रकर्शनः। असिहस्तापहस्ताभ्यः तेषां गात्राण्यकृन्तत॥<br><br>4004: आयुधानि च सर्वेषां बाहुनपि विभूषितान्। अपतन्तः निकृत्ताङ्गा मृता भूमौ गतासवः॥<br><br>4005: वृषभस्तु महाराज बहुधा विपरिक्षतः। अमुच्यत महारौद्रात् तस्माद् वीरावकर्तनात्॥<br><br>4006: तान् सर्वान् पतितान् दृष्ट्वा भीतो दुर्योधनस्ततः। अभ्यधावत संक्रुद्धो राक्षसं घोरदर्शनम्॥<br><br>4007: आय॑शृङ्गि महेष्वासं मायाविनमरिंदमम्। वैरिणं भीमसेनस्य पूर्वं बकवधेन वै॥<br><br>4008: पश्य वीर यथा ह्येष फाल्गुनस्य सुतो बली। मायावी विप्रियं कर्तुमकार्षीन्मे बलक्षयम्॥<br><br>4009: त्वं च कामगमस्तात मायास्त्रे च विशारदः। कृतवैरश्च पार्थेन तस्मादेन रणे जहि॥<br><br>4010: बाढमित्येवमुक्त्वा तु राक्षसो घोरदर्शनः। प्रययौ सिंहनादेन यत्रार्जुनसुतो युवा॥<br><br>4011: आरूढैयुद्धकुशलैर्विमलप्रासयोधिभिः। वीरैः प्रहारिभिर्युक्तैः स्वैरनीकैः समावृतः॥<br><br>4012: हतशेषैर्महाराज द्विसाहौर्हयोत्तमैः। निहन्तुकामः समरे इरावन्तं महाबलम्॥<br><br>4013: इरावानपि संक्रुद्धस्त्वरमाणः पराक्रमी। हन्तुकामममित्रघ्नो राक्षसं प्रत्यवारयत्॥<br><br>4014: तमापतन्तं सम्प्रेक्ष्य राक्षसः सुमहाबलः। त्वरमाणस्ततो मायां प्रयोक्तुमुपचक्रमे॥<br><br>4015: तेन मायामयाः सृष्टा हयास्तावन्त एव हि। स्वारूढा राक्षसैोरैः शूलपट्टिशधारिभिः॥<br><br>4016: ते संरब्धाः समागम्य द्विसाहस्राः प्रहारिणः। अचिराद् गमयामासुः प्रेतलोकं परस्परम्॥<br><br>4017: तस्मिंस्तु निहते सैन्ये तावुभो युद्धदुर्मदौ। संग्रामे समतिष्ठेतां यथा वै वृत्रवासवौ॥<br><br>4018: आद्रवन्तमभिप्रेक्ष्य राक्षसं युद्धदुर्मदम्। इरावानथ संरब्धः प्रत्यधावन्महाबलः॥<br><br>4019: समभ्याशगतस्याजौ तस्य खङ्गेन दुर्मतेः। चिच्छेद कार्मुकं दीप्तं शरावापं च सत्वरम्॥<br><br>4020: स निकृत्तं धनुर्दृष्ट्वा खं जवेन समाविशत्। इरावन्तमभिक्रुद्धं मोहयन्निव मायया॥<br><br>4021: ततोऽन्तरिक्षमुत्पत्य इरावानपि राक्षसम्। विमोहयित्वा मायाभिस्तस्य गात्राणि सायकैः॥<br><br>4022: चिच्छेद सर्वमर्मज्ञः कामरूपो दुरासदः। तथा स राक्षसश्रेष्ठः शरैः कृत्तः पुनः पुनः॥<br><br>4023: सम्बभूव महाराज समवाप च यौवनम्। माया हि सहजा तेषां वयो रूपं च कामजम्॥<br><br>4024: एवं तद् राक्षसस्याङ्गं छिन्नं छिन्नं बभूव ह। इरावानपि संक्रुद्धो राक्षसं तं महाबलम्॥<br><br>4025: परश्वधेन तीक्ष्णेन चिच्छेद च पुनः पुनः। स तेन बलिना वीरश्छिद्यमान इरावता॥<br><br>4026: राक्षसोऽप्यनदद् घोरं स शब्दस्तुमुलोऽभवत्। परश्वधक्षतं रक्षः सुस्राव बहु शोणितम्॥<br><br>4027: ततश्चक्रोध बलवांश्चक्रे वेगं च संयुगे। आर्थ्यशृङ्गिस्तथा दृष्ट्वा समरे शत्रुमूर्जितम्॥<br><br>4028: कृत्वा घोरं महद् रूपं ग्रहीतुमुपचक्रमे। अर्जुनस्य सुतं वीरमिरावन्तं यशस्विनम्॥<br><br>4029: संग्रामशिरसो मध्ये सर्वेषां तत्र पश्यताम्। तां दृष्ट्वा तादृशीं मायां राक्षसस्य दुरात्मनः॥<br><br>4030: इरावानपि संक्रुद्धो मायां स्रष्टुं प्रचक्रमे। तस्य क्रोधाभिभूतस्य समरेष्वनिवर्तिनः॥<br><br>4031: योऽन्वयो मातृकस्तस्य स एनमभिपेदिवान्। स नागैर्बहुभी राजन्निरावान् संवृतो रणे॥<br><br>4032: दधार सुमहद् रूपमनन्त इव भोगवान्। ततो बहुविधैर्नागेश्छादयामास राक्षसम्॥<br><br>4033: छाद्यमानस्तु नागैः स ध्यात्वा राक्षसपुङ्गवः। सौपर्ण रूपमास्थाय भक्षयामास पन्नगान्॥<br><br>4034: मायया भक्षिते तस्मिन्नन्वये तस्य मातृके। विमोहितमिरावन्तं न्यहनद् राक्षसोऽसिना॥<br><br>4035: सकुण्डलं समुकुटं पद्मेन्दुसदृशप्रभम्। इरावत: शिरो रक्षः पातयामास भूतले॥<br><br>4036: तस्मिंस्तु विहते वीरे राक्षसेनार्जुनात्मजे। विशोकाः समपद्यन्त धार्तराष्ट्राः सराजकाः॥<br><br>4037: तस्मिन् महति संग्रामे तादृशे भैरवे पुनः। महान् व्यतिकरो घोरः सेनयोः समपद्यत॥<br><br>4038: गजा हयाः पदाताश्च विमिश्रा दन्तिभिर्हताः। रथाश्वाः दन्तिनश्चैव पत्तिभिस्तत्र सूदिताः॥<br><br>4039: तथा पत्तिरथौघाश्च हयाश्च बहवो रणे। रथिभिनिहता राजंस्तव तेषां च संकुले॥<br><br>4040: अजानन्नर्जुनश्चापि निहतं पुत्रमौरसम्। जघान समरे शूरान् राज्ञस्तान् भीष्मरक्षिणः॥<br><br>4041: तथैव तावका राजन् संजयाश्च सहस्रशः। जुह्वतः समरे प्राणान् निजत्रुरितरेतरम्॥<br><br>4042: मुक्तकेशा विकवचा विस्थाश्छिन्नकार्मुकाः। बाहुभिः समयुध्यन्त समवेताः परस्परम्॥<br><br>4043: तथा मर्मातिगैर्भीष्मो निजघान महारथान्। कम्पयन् समरे सेनां पाण्डवानां परंतपः॥<br><br>4044: तेन यौधिष्ठिरे सैन्ये बहवो मानवा हताः। दन्तिनः सादिनश्चैव रथिनोऽथ हयास्तथा॥<br><br>4045: तत्र भारत भीष्मस्य रणे दृष्ट्वा पराक्रमम्। अत्यद्भुतमपश्याम शक्रस्येव पराक्रमम्॥<br><br>4046: तथैव भीमसेनस्य पार्षतस्य च भारत। रौद्रमासीद् रणे युद्ध सात्यकस्य च धन्विनः॥<br><br>4047: दृष्ट्वा द्रोणस्य विक्रान्तं पाण्डवान् भयमाविशत्। एक एव रणे शक्तो निहन्तु सर्वसैनिकान्॥<br><br>4048: किं पुनः पृथिवीशूर्योधव्रातः समावृतः। इत्युब्रुवन् महाराज रणे द्रोणेन पीडिताः॥<br><br>4049: वर्तमाने तथा रौद्रे संग्रामे भरतर्षभ। उभयोः सेनयोः शूरा नामृष्यन्त परस्परम्॥<br><br>4050: आविष्टा इव युध्यन्ते रक्षोभूता महाबलाः। तावकाः पाण्डवेयाश्च संरब्धास्तात धन्विनः॥<br><br>4051: न स्म पश्यामहे कंचितं प्राणान् यः परिरक्षति। संग्रामे दैत्यसंकाशे तस्मिन् वीरवरक्षये॥<br><br>4052: धृतराष्ट्र उवाच इरावन्तं तु निहतं दृष्ट्वा पार्था महारथाः। संग्रामे किमकुर्वन्त तन्ममाचक्ष्व संजय॥<br><br>4053: संजय उवाच इरावन्तं तु निहतं संग्रामे वीक्ष्य राक्षसः। व्यनदत् सुमहानादं भैमसेनिर्घटोत्कचः। । :॥<br><br>4054: नदतस्तस्य शब्देन पृथिवी सागराम्बरा। सपर्वतवना राजंश्चचाल सुभृशं तदा॥<br><br>4055: अन्तरिक्षं दिशश्चैव सर्वाश्च प्रदिशस्तथा। तं श्रुत्वा सुमहानादं तव सैन्यस्य भारत॥<br><br>4056: ऊऊस्तम्भः समभवद् वेपथुः स्वेद एव च। सर्व एव महाराज तावका दीनचेतसः॥<br><br>4057: सर्वतः समचेष्टन्त सिंहभीता गजा इव। नर्दित्वा सुमहानादं निर्घातमिव राक्षसः॥<br><br>4058: ज्वलितं शूलमुद्यम्य रूपं कृत्वा विभीषणम्। नानारूपप्रहरणैर्वृतो राक्षसपुङ्गवैः॥<br><br>4059: आजघान सुसंक्रुद्धः कालान्तकयमोपमः। तमापतन्तं सम्प्रेक्ष्य संक्रुद्धं भीमदर्शनम्॥<br><br>4060: स्वबलं च भयात् तस्य प्रायशो विमुखीकृतम्। ततो दुर्योधनो राजा घटोत्कचमुपाद्रवत्॥<br><br>4061: प्रगृह्य विपुलं चापं सिंहवद् विनदन् मुहुः। पृष्ठतोऽनुययौ चैनं स्रवद्भिः पर्वतोपमैः॥<br><br>4062: कुञ्जरैर्दशसाहस्रैर्वङ्गानामधिपः स्वयम्। तमापतन्तं सम्प्रेक्ष्य गजानीकेन संवृतम्॥<br><br>4063: पुत्रं तव महाराज चुकोप स निशाचरः। ततः प्रववृते युद्धं तुमुलं लोमहर्षणम्॥<br><br>4064: राक्षसानां च राजेन्द्र दुर्योधनबलस्य च। गजानीकं च सम्प्रेक्ष्य मेघवृन्दमिवोदितम्॥<br><br>4065: अभ्यधावन्त संक्रुद्धा राक्षसाः शस्त्रपाणयः। नदन्तो विविधान् नादान् मेघा इव सविद्युतः॥<br><br>4066: शरशक्त्यृष्टिनाराचैनिघ्नन्तो गजयोधिनः। भिन्दिपालैस्तथा शूलैर्मुद्गरैः सपरश्वधैः॥<br><br>4067: पर्वताग्रैश्च वृक्षैश्च निजघ्नुस्ते सहागजान्। भिन्नकुम्भान् विरुधिरान् भिन्नगात्रांश्च वारणान्॥<br><br>4068: अपश्याम महाराज वध्यमानान् निशाचरैः। तेषु प्रक्षीयमाणेषु भग्नेषु गजयोधिषुः॥<br><br>4069: दुर्योधनो महाराज राक्षसान् समुपाद्रवत्। अमर्षवशमापन्नस्त्यक्त्वा जीवितमात्मनः॥<br><br>4070: मुमोच निशितान् बाणान् राक्षसेषु परंतप। जघान् च महेष्वासः प्रधानांस्तत्र राक्षसान्॥<br><br>4071: संक्रुद्धो भरतश्रेष्ठ पुत्रो दुर्योधनस्तव। वेगवन्तं महारौद्रं विद्युज्जिद्वं प्रमाथिनम्॥<br><br>4072: शरैश्चतुर्भिश्चतुरो निजघान महाबलः। ततः पुनरमेयात्मा शरवर्षं दुरासदम्॥<br><br>4073: मुमोच भतरश्रेष्ठो निशाचरबलं प्रति। तत् तु दृष्टवा महत् कर्म पुत्रस्य तव मारिष। ॥<br><br>4074: क्रोधेनाभिप्रजज्वाल भैमसेनिर्महाबलः। स विस्फार्य महच्चापमिन्द्राशनिसमप्रभम्॥<br><br>4075: अभिदुद्राव वेगेन दुर्योधनमरिंदमम्। तमापतन्तमुद्वीक्ष्य कालसृष्टमिवान्तकम्॥<br><br>4076: न विव्यथे महाराज पुत्रो दुर्योधनस्तव। अथैनमब्रवीत् क्रुद्धः क्रूरः संरक्तलोचनः॥<br><br>4077: अद्यानृण्यं गमिष्यामि पितॄणां मातुरेव च। ये त्वया सुनृशंसेन दीर्घकाल प्रवासिताः॥<br><br>4078: यच्च ते पाण्डवा राजश्छलछूते पराजिताः। यच्चैव द्रौपदी कृष्णा एकवस्त्रा रजस्वला॥<br><br>4079: सभामानीय दुर्बुद्धे बहुधा क्लेशिता त्वया। तव च प्रियकामेन आश्रमस्था दुरात्मना॥<br><br>4080: सैन्धवेन परामृष्टा परिभूय पितृन् मम। एतेषामपमानानामन्येषा च कुलाधम॥<br><br>4081: अन्तमद्य गमिष्यामि यदि नोत्सृजसे रणम्। एवमुक्त्वा तु हैडिम्बो महद् विस्फार्य कार्मुकम्॥<br><br>4082: संदश्य दशनैरोष्ठं सुक्किणी परिसंलिहन्। शरवर्षेण महता दुर्योधनमवाकिरत्। प्रवतं वारिधाराभिः प्रावृषीव बलाहकः॥<br><br>4083: संजय उवाच तु दुःसहं दानवैरपि। ततस्तद् बाणवर्षं दधार युधि राजेन्द्रो यथा वर्ष महाद्विपः॥<br><br>4084: ततः क्रोधसमाविष्टो निःश्वसत्रिव पन्नगः। संशयं परमं प्राप्तः पुत्रस्ते भरतर्षभ॥<br><br>4085: मुमोच निशितांस्तीक्ष्णान् नाराचान् पञ्चविंशतिम्। तेऽपतन् सहसा रांजस्तस्मिन् राक्षसपुङ्गवे॥<br><br>4086: आशीविषा इव क्रुद्धाः पर्वते गन्धमादने। स तैर्विद्धः स्रवन् रक्तं प्रभिन्न इव कुञ्जरः॥<br><br>4087: दधे मतिं विनाशाय राज्ञः स पिशिताशनः। जग्राह च महाशक्तिं गिरीणामपि दारिणीम्॥<br><br>4088: सम्प्रदीप्तां महोल्काभामशनि ज्वलितामिव। समुद्यच्छन् महावाहुर्जिधांसुस्तनयं तव॥<br><br>4089: तामुद्यतामभिप्रेक्ष्य वङ्गानामधिपस्त्वरन्। कुञ्जरं गिरिसंकाशं राक्षसं प्रत्यचोदयत्॥<br><br>4090: स नागप्रवरेणाजौ बलिना शीघ्रगामिना। यतो दुर्योधनरथस्तं मार्ग प्रत्यवर्तत॥<br><br>4091: रथं च वारयामास कुञ्जरेण सुतस्य मार्गमावारितं दृष्ट्वा राज्ञा वङ्गेन धीमता॥<br><br>4092: घटोत्कचो महाराज क्रोधसंरक्तलोचनः। उद्यतां तां महाशक्तिं तस्मिश्चिक्षेप वारणे॥<br><br>4093: स तयाऽभिहतो राजंस्तेन बाहुप्रमुक्तया। संजातरुधिरोत्पीडः पपात च ममार च॥<br><br>4094: पतत्यथ गजे चापि वङ्गानामीश्वरो बली। जवेन समभिदुत्य जगाम धरणीतलम्॥<br><br>4095: दुर्योधनोऽपि सम्प्रेक्ष्य पतितं वरवारणम्। प्रभग्नं च बलं दृष्ट्वा जगाम परमां व्यथाम्॥<br><br>4096: क्षत्रधर्मं पुरस्कृत्य आत्मनश्चाभिमानिताम्। प्राप्तेऽपक्रमणे राजा तस्थौ गिरिरिवाचलः॥<br><br>4097: संधाय च शितं बाणं कालाग्निसमतेजसम्। मुमोज परमक्रुद्धस्तस्मिन् घोरे निशाचरे॥<br><br>4098: तमापतन्तं सम्प्रेक्ष्य बाणमिन्द्राशनिप्रभम्। लाघवान्मोचयामास महात्मा वै घटोत्कचः॥<br><br>4099: भूयश्च विननादोग्रं क्रोधसंरक्तलोचनः। त्रासयामास सैन्यानि युगान्ते जलदो यथा॥<br><br>4100: तं श्रुत्वा निनदं घोरं भीमस्य रक्षसः। आचार्यमुपसङ्गम्य भीष्मः शान्तनवोऽब्रवीत्॥<br><br>4101: यथैष निनदो घोरः श्रूयते राक्षसेरितः। हैडिम्बो युध्यते नूनं राज्ञा दुर्योधनेन ह॥<br><br>4102: नैष शक्यो हि संग्रामे जेतुं भूतेन केनचित्। तत्र गच्छत भद्रं वो राजानं परिरक्षत॥<br><br>4103: अभिद्रुतो महाभागो राक्षसेन महात्मना। एतद्धि वः परं कृत्यं सर्वेषां नः परंतपाः॥<br><br>4104: पितामहवचः श्रुत्वा त्वरमाणा महारथाः। उत्तमं जवमास्थाय प्रययुर्यत्र कौरवः॥<br><br>4105: द्रोणश्च सोमदत्तश्च बाह्रीकोऽथ जयद्रथः। कृपो भूरिश्रवाः शल्य आवन्त्यः सबृहद्बलः॥<br><br>4106: अश्वत्थामा विकर्णश्च चित्रसेनो विविंशतिः। रथाश्चानेकसाहस्रा ये तेषामनुयायिनः॥<br><br>4107: अभिदुतं परीप्सन्तः पुत्रं दुर्योधनं तव। तदनीकमनाधृष्यं पालितं तु महारथैः॥<br><br>4108: आततायिनमायान्तं प्रेक्ष्य राक्षससत्तमः। नाकम्पत महाबाहुर्मैनाक इव पर्वतः॥<br><br>4109: प्रगृह्य विपुलं चापं ज्ञातिभिः परिवारितः। शूलमुद्गरहस्तैश्च नानाप्रहरणैरपि॥<br><br>4110: ततः समभवद् युद्धं तुमुलं लोमहर्षणम्। राक्षसानां च मुख्यस्य दुर्योधनबलस्य च॥<br><br>4111: धनुषां कूजतां शब्दः सर्वतस्तुमुलो रणे। अश्रूयत महाराज वंशानां दह्यतामिव॥<br><br>4112: अस्त्राणां पात्यमानानां कवचेषु शरीरिणाम्। शब्दः समभवद् राजन् गिरीणामिव भिद्यताम्॥<br><br>4113: वीरबाहुविसृष्टानां तोमराणां विशाम्पते। रूपमासीद् वियत्स्थानां सर्पाणामिव सर्पताम्॥<br><br>4114: ततः परमसंक्रुद्धो विस्फार्य सुमहद् धनुः। राक्षसेन्द्रो महाबाहुविनदन् भैरवं रवम्॥<br><br>4115: आचार्यस्यार्धचन्द्रेण क्रुद्धश्चिच्छेद कार्मुकम्। सोमदत्तस्य भल्लेन ध्वजं चोन्मथ्य चानदत्॥<br><br>4116: बाह्रीकं च त्रिभिर्बाणैः प्रत्यविध्यत् स्तनान्तरे। कृपमेकेन विव्याध चित्रसेनं त्रिभिः शरैः॥<br><br>4117: पूर्णायतविसृष्टेन सम्यक् प्रणिहितेन च। जत्रुदेशे समासाद्य विकर्णं समताडयत्॥<br><br>4118: न्यषीदत् स्वरथोपस्थे शोणितेन परिप्लुतः। ततः पुनरमेयात्मा नाराचान् दश पञ्च च॥<br><br>4119: भूरिश्रवसि संक्रुद्धः प्राहिणोद् भरतर्षभ। ते वर्म भित्त्वा तस्याशु विविशुर्धरणीतलम्॥<br><br>4120: विविंशतेश्च द्रौणेश्च यन्तारौ समताडयत्। तौ पेततू रथोपस्थे रश्मीनुत्सृज्य वाजिनाम्॥<br><br>4121: सिंधुराज्ञोऽर्धचन्द्रेण वाराहं स्वर्णभूषितम्। उन्ममाथ महाराज द्वितीयेनाच्छिनद् धनुः॥<br><br>4122: चतुर्भिरथ नाराचैरावन्त्यस्य महात्मनः। जघान चतुरो वाहान् क्रोधसंरक्तलोचनः॥<br><br>4123: पूर्णायतविसृष्टेन पीतेन निशितेन च। निर्बिभेद महाराज राजपुत्रं बृहद्बलम्॥<br><br>4124: स गाढविद्धो व्यथितो रथोपस्थ उपाविशत्। भृशं क्रोधेन चाविष्टो रथस्थो राक्षसाधिपः॥<br><br>4125: चिक्षेप निशितांस्तीक्ष्णाञ्छरानाशीविषोपमान्। बिभिदुस्ते महाराज शल्यं युद्धविशारदम्॥<br><br>4126: संजय उवाच विमुखीकृत्य सर्वांस्तु तावकान् राक्षसः। जिघांसुर्भरतश्रेष्ठ दुर्योधनमुपाद्रवत्॥<br><br>4127: तमापतन्तं सम्प्रेक्ष्य राजानं प्रति वेगितम्। अभ्यधावञ्जिघांसन्तस्तावका युद्धदुर्मदाः॥<br><br>4128: तालमात्राणि चापानि विकर्षन्तो महारथाः। तमेकमभ्यधावन्त नदन्तः सिंहसंघवत्॥<br><br>4129: अथैनं शरवर्षेण समन्तात् पर्यवाकिरन्। पर्वतं वारिधाराभिः शरदीव बलाहकाः॥<br><br>4130: स गाढविद्धो व्यथितस्तोत्रादित इव द्विपः। उत्पपात तदाऽऽकाशं समन्ताद् वैनतेयवत्॥<br><br>4131: व्यनदत् सुमहानादं जीमूत इव शारदः। दिशः खं विदिशश्चैव नादयन् भैरवस्वनः॥<br><br>4132: राक्षसस्य तु तं शब्दं श्रुत्वा राजा युधिष्ठिरः। उवाच भरतश्रेष्ठ भीमसेनमरिंदमम्॥<br><br>4133: युध्यते राक्षसो नूनं धार्तराष्ट्रैर्महारथैः। यथाऽस्य श्रूयते शब्दो नदतो भैरवं स्वनम्॥<br><br>4134: अतिभारं च पश्यामि तस्मिन् राक्षसपुङ्गवे। पितामहश्च संक्रुद्धः पञ्चालान् हन्तुमुद्यतः॥<br><br>4135: तेषां च रक्षणार्थाय युध्यते फाल्गुनः परैः। एतज्ञात्वा महाबाहो कार्यद्वयमुपस्थितम्॥<br><br>4136: गच्छ रक्षस्व हैडिम्बं संशयं परमं गतम्। भ्रातुर्वचनमाज्ञाय त्वरमाणो वृकोदरः॥<br><br>4137: प्रययौ सिंहनादेन त्रासयन् सर्वपार्थिवान्। वेगेन महता राजन् पर्वकाले यथोदधिः॥<br><br>4138: तमन्वगात् सत्यधृतिः सौचित्तियुद्धदुर्मदः। श्रेणिमान् वसुदानश्च पुत्रः काश्यस्य चाभिभूः॥<br><br>4139: अभिमन्युमुखाश्चैव द्रौपदेया महारथाः। क्षत्रदेवश्च विक्रान्तः क्षत्रधर्मा तथैव च॥<br><br>4140: अनूपाधिपतिश्चैव नीलः स्वबलमास्थितः। महता रथवंशेन हैडिम्बं पर्यवारयन्॥<br><br>4141: कुञ्जरैश्च सदा मत्तैः षट्सहस्रैः प्रहारिभिः। अभ्यरक्षन्त सहिता राक्षसेन्द्रं घटोत्कचम्॥<br><br>4142: सिंहनादेन महता नेमिघोषेण चैव ह। खुरशब्दनिपातैश्च कम्पयन्तो वसुन्धराम्॥<br><br>4143: तेषामापततां श्रुत्वा शब्दं त तावकं बलम्। भीमसेनभयोद्विग्नं विवर्णवदनं तथा॥<br><br>4144: परिवृत्तं महाराज परित्यज्य घटोत्कचम्। ततः प्रववृते युद्धं तत्र तेषां महात्मनाम्॥<br><br>4145: तावकानां परेषां च संग्रामेष्वनिवर्तिनाम्। नानारूपाणि शस्त्राणि विसृजन्तो महारथाः॥<br><br>4146: अन्योन्यमभिधावन्तः सम्प्रहारं प्रचक्रिरे। व्यतिषक्तं महारौद्रं युद्धं भीरुभयावहम्॥<br><br>4147: हया गजैः समाजग्मुः पादाता रथिभिः सह। अन्योन्यं समरे राजन् प्रार्थयानाः समभ्ययुः॥<br><br>4148: सहसा चाभवत् तीव्र संनिपातान्महद् रजः। गजाश्वरथपत्तीनां पदनेमिसमुद्धतम्॥<br><br>4149: धूम्रारुणं रजस्तीव्र रणभूमि समावृणोत्। नैव स्वेन परे राजन् समजानन् परस्परम्॥<br><br>4150: पिता पुत्रं न जानीते पुत्रो वा पितरं तथा। निर्मर्यादे तथाभूते वैशसे लोमहर्षणे॥<br><br>4151: शास्त्राणां भरतश्रेष्ठः मनुष्याणां च गर्जताम्। सुमहानभवच्छब्दः प्रेतानामिव भारत॥<br><br>4152: गजवाजिमनुष्याणां शोणितान्त्रतरङ्गिणी। प्रावर्तत नदी तत्र केशशैवलशाद्वला॥<br><br>4153: नराणां चैव कायेभ्यः शिरसां पततां रणे। शुश्रुवे सुमहाञ्छब्दः पततामश्मनामिव॥<br><br>4154: विशिरस्कैर्मनुष्यैश्च च्छिन्नगात्रैश्च वारणैः। अश्वैः सम्भिन्नदेहैश्च संकीर्णाभूद् वसुन्धरा॥<br><br>4155: नानाविधानि शस्त्राणि विसृजन्तो महारथाः। अन्योन्यमभिधावन्तः सम्प्रहारार्थमुद्यताः॥<br><br>4156: हया हयान् समासाद्य प्रेषिता हयसादिभिः। समाहत्य रणेऽन्योन्यं निपेतुर्गतजीविताः॥<br><br>4157: नरा नरान् समासाद्य क्रोधरक्तेक्षणा भृशम्। उरांस्युरोभिरन्योन्यं समाश्लिष्य निजनिरे॥<br><br>4158: प्रेषिताश्च ग्रमहामात्रैर्वारणाः परवारणैः। अभ्यघ्नन्त विषाणाग्रैर्वारणानेव संयुगे। ॥<br><br>4159: ते जातरुधिरोत्पीडाः पताकाभिरलंकृताः। संसक्ताः प्रत्यदृश्यन्त मेघा इव सविद्युतः॥<br><br>4160: मुमुचुः शोणितं भूरि केचिद् भिन्ना विषाणाचैर्भिन्नकुम्भाश्च तोमरैः। विनदन्तोऽभ्यधावन्त गर्जमाना घना इव॥<br><br>4161: केचिद्धस्तैर्द्विधा च्छिन्नैश्छिन्नगात्रास्तथाऽपरे। निपेतुस्तुमुले तस्मिंश्छिन्नपक्षा इवाद्रयः॥<br><br>4162: पार्श्वस्तु दारितैरन्ये वारणैर्वरवारणाः। धातूनिव महीधराः॥<br><br>4163: नाराचनिहतास्त्वन्ये तथा विद्धाश्च तोमरैः। विनदन्तोऽभ्यधावन्त विशृंगा इव पर्वताः॥<br><br>4164: केचित् क्रोधसमाविष्टा मदान्धा निरवग्रहाः। रथान् हयान् पदातींश्च ममृदुः शतशो रणे॥<br><br>4165: तथा हया हयारोहैस्ताडिताः प्रासतोमरैः। तेन तेनाभ्यवर्तन्त कुर्वन्तो व्याकुला दिशः॥<br><br>4166: रथिनो रथिभिः सार्धं कुलपुत्रास्तनुत्यजः। परां शक्तिं समास्थाय चक्रुः कर्माण्यभीतवत्॥<br><br>4167: स्वयंवर इवामर्दे प्रजह्वरितरेतरम्। प्रार्थयाना यशो राजन् स्वर्ग वा युद्धशालिनः॥<br><br>4168: तस्मिंस्तथा वर्तमाने संग्रामे लोमहर्षणे। धार्तराष्ट्रं महत् सैन्यं प्रायशो विमुखीकृतम्॥<br><br>4169: संजय उवाच स्वसैन्यं निहतं दृष्ट्वा राजा दुर्योधनः स्वयम्। अभ्यधावत संक्रुद्धो भीमसेनमरिंदमम्॥<br><br>4170: प्रगृह्य सुमहच्चापमिन्द्राशनिसमस्वनम्। महता शरवर्षेण पाण्डवं समवाकिरत्॥<br><br>4171: अर्धचन्द्रं च संधाय सुतीक्ष्ण लोमवाहिनम्। भीमसेनस्य चिच्छेद चापं क्रोधसमन्वितः॥<br><br>4172: तदन्तरं च सम्प्रेक्ष्य त्वरमाणो महारथः। प्रसंदधे शितं बाणं गिरीणामपि दारणम्॥<br><br>4173: तेनोरसि महाराज भीमसेनमताडयत्। स गाढविद्धो व्यथितः सृक्किणी परिसंलिहन्॥<br><br>4174: समाललम्बे तेजस्वी ध्वजं हेमपरिष्कृतम्। तथा विमनसं दृष्ट्वा भीमसेनं घटोत्कचः॥<br><br>4175: क्रोधेनाभिप्रजज्वाल दिघक्षन्निव पावकः। अभिमन्युमुखाश्चापि पाण्डवानां महारथाः॥<br><br>4176: समभ्यधावन् क्रोशन्तो राजानं जातसम्भ्रमाः। सम्प्रेक्ष्येतान् सम्पतत:संक्रुद्धाञ्जातसम्भ्रमान्॥<br><br>4177: भारद्वाजोऽब्रवीद् वाक्यं तावकानां महारथान्। क्षिप्रं गच्छत भद्रं वो राजानं परिरक्षत॥<br><br>4178: संशयं परमं प्राप्तं मज्जन्तं व्यसनार्णवे। एते क्रुद्धा महेष्वासाः पाण्डवानां महारथाः॥<br><br>4179: भीमसेनं पुरस्कृत्य दुर्योधनमुपाद्रवन्। नानाविधानि शस्त्राणि विसृजन्तो जये धृताः॥<br><br>4180: नदन्तो भैरवान् नादांस्त्रासयन्तश्च भूमिपान्। तदाचार्यवचः श्रुत्वा सौमदत्तिपुरोगमाः॥<br><br>4181: तावकाः समवर्तन्त पाण्डवानामनीकिनीम्। कृपो भूरिश्रवाः शल्यो द्रोणपुत्रो विविंशतिः॥<br><br>4182: चित्रसेनो विकर्णश्च सैन्धवोऽथ बृहद्बलः। आवन्त्यौ च महेष्वासौ कौरवं पर्यवारयन्॥<br><br>4183: ते विंशतिपदं गत्वा सम्प्रहारं प्रचक्रिरे। पाण्डवा धार्तराष्ट्राश्च परस्परजिघांसवः॥<br><br>4184: एवमुक्त्वा महाबाहुर्महद् विस्फार्ये कार्मुकम्। भारद्वाजस्ततो भीमं षड्विंशत्या समार्पयत्॥<br><br>4185: भूयश्चैनं महाबाहुः शरैः शीघ्रमवाकिरत्। पर्वतं वारिधाराभिः प्रावृषीव बलाहकः॥<br><br>4186: तं प्रत्यविध्यद् दशभिर्भीमसेनः शिलीमुखैः। त्वरमाणो महेष्वासः सव्ये पार्श्वे महाबलः॥<br><br>4187: स गाढविद्धो व्यथितो वयोवृद्धश्च भारत। प्रणष्टसंज्ञः सहसा रथोपस्थ उपाविशत्॥<br><br>4188: गुरुं प्रव्यथितं दृष्ट्वा राजा दुर्योधनः स्वयम्। द्रौणायनिश्च संक्रुद्धौ भीमसेनमभिद्रुतौ॥<br><br>4189: तावापतन्तौ सम्प्रेक्ष्य कालान्तकयमोपमौ। भीमसेनो महाबाहुर्गदामादाय सत्वरम्॥<br><br>4190: अवप्लुत्य रथात् तूर्णं तस्थौ गिरिरिवाचलः। समुद्यम्य गदां गुर्वी यमदण्डोपमां रणे॥<br><br>4191: तमुद्यतगदं दृष्ट्वा कैलासमिव शृङ्गिणम्। कौरवो द्रोणपुत्रश्च सहितावभ्यधावताम्॥<br><br>4192: तावापतन्तौ सहितौ त्वरितौ बलिनां वरौ। अभ्यधावत वेगेन त्वरमाणो वृकोदरः॥<br><br>4193: तमापतन्तं सम्प्रेक्ष्य संक्रुद्धं भीमदर्शनम्। समभ्यधावंस्त्वरिताः कौरवाणां महारथाः॥<br><br>4194: भारद्वाजमुखाः सर्वे भीमसेनजिघांसया। नानाविधानि शस्त्राणि भीमस्योरस्यपातयन्॥<br><br>4195: सहिताः पाण्डवं सर्वे पीडयन्तः समन्ततः। तं दृष्ट्वा संशयं प्राप्तं पीड्यमानं महारथम्॥<br><br>4196: अभिमन्युप्रभृतयः पाण्डवानां महारथाः। अभ्यधावन् परीप्सन्तः प्राणांस्त्यक्त्वा सुदुस्त्यजान्। । २८। अनूपाधिपतिः शूरो भीमस्य दयितः सखा। नालो नीलाम्बुदप्रख्यः संक्रुद्धो द्रौणिमभ्ययात्॥<br><br>4197: स्पर्धते हि महेष्वासो नित्यं द्रोणसुतेन सः। स विस्फार्य महच्चापं द्रौणिं विव्याध पत्रिणा॥<br><br>4198: यथा शक्रो महाराज पुरा विप्रचित्तिं दुराधर्षं देवतानां भयंकरम्॥<br><br>4199: येन लोकत्रयं क्रोधात् त्रासितं स्वेन तेजसा। तथा नीलेन निर्भिन्नः सुमुक्तेन पतत्त्रिणा॥<br><br>4200: संजातरुधिरोत्पीडो द्रौणिः क्रोधसमन्वितः। स विस्फार्य धनुश्चित्रमिन्द्राशनिसमस्वनम्॥<br><br>4201: विव्याध दानवम्। दने नीलविनाशाय मति मतिमतां वरः। ततः संधाय विमलान् भल्लान् कर्मारमार्जितान्॥<br><br>4202: जधान चतुरो वाहान् सारथिं ध्वजमेव च। सप्तमेन च भल्लेन नीलं विव्याध वक्षसि॥<br><br>4203: स गाढविद्धो व्यथितो रथोपस्थ उपाविशत्। मोहितं वीक्ष्य राजानं नीलमध्चयोपमम्॥<br><br>4204: घटोत्कचोऽभिसंक्रुद्धो ज्ञातिभिः परिवारितः। अभिदुद्राव वेगेन द्रौणिमाहवशोभिनम्॥<br><br>4205: तथेतरे चाभ्यधावन् राक्षसा युद्धदुर्मदाः। तमापतन्तं सम्प्रेक्ष्य राक्षसं घोरदर्शनम्॥<br><br>4206: अभ्यधावत तेजस्वी भारद्वाजात्मजस्त्वरन्। निजघान च संक्रुद्धो राक्षसान् भीमदर्शनान्॥<br><br>4207: येऽभवन्नग्रतः क्रुद्धा राक्षसस्य पुरःसराः। विमुखांश्चैव तान् दृष्ट्वा द्रौणिचापच्युतैः शरैः॥<br><br>4208: अक्रुद्ध्यत महाकायो भीमसेनिर्घटोत्कचः। प्रादुश्चक्रे ततो माया घोररूपां सुदारुणाम्॥<br><br>4209: मोहयन् समरे द्रौणि मायावी राक्षसाधिपः। ततस्ते तावकाः सर्वे मायया विमुखीकृताः॥<br><br>4210: अन्योन्यं समपश्यन्त निकृत्ता मेदिनीतले। विचेष्टमानाः कृपणाः शोणितेन परिप्लुताः॥<br><br>4211: द्रोणं दुर्योधनं शल्यमश्वत्थामानमेव च। प्रायशश्च महेष्वासा ये प्रधानाः स्म कौरवाः॥<br><br>4212: विध्वस्ता रथिनः सर्वे राजानश्च निपातिताः। हयाश्चैव हयारोहाः संनिकृत्ताः सहस्रशः॥<br><br>4213: तद् दृष्ट्वा तावकं सैन्यं विद्रुतं शिबिरं प्रति। मम प्राक्रोशतो राजंस्तथा देवव्रतस्य च॥<br><br>4214: युध्यध्वं मा पलायध्वं मायैषा राक्षसी रणे। घटोत्कचप्रमुक्तेति नातिष्ठन्त विमोहिताः॥<br><br>4215: नैव ते श्रद्दधुर्मीता वदतोरावयोर्वचः। तांश्च प्रद्रवतो दृष्ट्वा जयं प्राप्ताश्च पाण्डवाः॥<br><br>4216: घटोत्कचेन सहिताः सिंहनादान् प्रचक्रिरे। शङ्खदुन्दुभिनिर्घोषैः समन्तान्नेदिरे भृशम्॥<br><br>4217: एवं तव बलं सर्वं हैडिम्बेन दुरात्मना। सूर्यास्तमनवेलायां प्रभग्नं विद्रुतं दिशः॥<br><br>4218: संजय उवाच तस्मिन् महति संक्रन्दे राजा दुर्योधनस्तदा। गाङ्गेयमुपसंगम्य विनयेनाभिवाद्य च॥<br><br>4219: तस्य सर्वं यथावृत्तमाख्यातुमुपचक्रमे। घटोत्कचस्य विजयमात्मनश्च पराजयम्॥<br><br>4220: कथयामास दुर्धर्षो विनिःश्वस्य पुनः पुनः। अब्रवीच्च तदा राजन् भीष्मं कुरुपिताहम्॥<br><br>4221: भवन्तं समुपाश्रित्य वासुदेवं यथा परैः। पाण्डवैर्विग्रहो घोरः समारब्धो मया प्रभो॥<br><br>4222: एकादश समाख्याता अक्षौहिण्यश्च या मम। निदेशे तव तिष्ठन्ति मया सार्धं परंतप॥<br><br>4223: सोऽहं भरतशार्दूल भीमसेनपुरोगमैः। घटोत्कचं समाश्रित्य पाण्डवैर्युधि निर्जितः॥<br><br>4224: तन्मे दहति गात्राणि शुष्कवृक्षमिवानलः। यदिच्छामि महाभाग त्वत्प्रसादात् परंतप॥<br><br>4225: राक्षसापसदं हन्तु स्वयमेव पितामह। त्वां समाश्रित्य दुर्धर्षं तन्मे कर्तुं त्वमर्हसि॥<br><br>4226: एतच्छ्रुत्वा तु वचनं राज्ञो भरतसत्तम। दुर्योधनमिदं वाक्यं भीष्मः शान्तनवोऽब्रवीत्॥<br><br>4227: शृणु राजन् मम वचो यत् त्वां वक्ष्यामि कौरव। यथा त्वया महाराज वर्तितव्यं परंतप॥<br><br>4228: आत्मा रक्ष्यो रणे तात सर्वावस्थास्वरिंदम। धर्मराजेन संग्रामस्त्वया कार्यः सदाऽनघ॥<br><br>4229: अर्जुनेन यमाभ्यां वा भीमसेनेन वा पुनः। राजधर्मं पुरस्कृत्य राजा राजानमार्छति॥<br><br>4230: अहं द्रोणः कृपो द्रौणिः कृतवर्मा च सात्वतः। शल्यश्च सौमदत्तिश्च विकर्णश्च महारथः॥<br><br>4231: तव च भ्रातरः श्रेष्ठा दुःशासनपुरोगमाः। त्वदर्थे प्रतियोत्स्यामो राक्षसं तं महाबलम्॥<br><br>4232: रौद्रे तस्मिन् राक्षसेन्द्रे यदि तेऽनुशयो महान्। अयं वा गच्छतु रणे तस्य युद्धाय दुर्मतेः॥<br><br>4233: भगदत्तो महीपालः पुरन्दरसमो युधि। एतावदुक्त्वा राजानं भगदत्तमथाब्रवीत्॥<br><br>4234: समक्षं पार्थिवेन्द्रस्य वाक्यं वाक्यविशारदः। गच्छ शीघ्रं महाराज हैडिम्बं युद्धदुर्मदम्॥<br><br>4235: वारयस्व रणे यत्तो मिषतां सर्वधन्विनाम्। राक्षसं क्रूरकर्माणं यथेन्द्रस्तारकं पुरा॥<br><br>4236: तव दिव्यानि चास्त्राणि विक्रमश्च परंतप। समागमश्च बहुभिः पुराभूदमरैः सह॥<br><br>4237: त्वं तस्य नृपशार्दूल प्रतियोद्धा महाहवे। स्वबलेनोच्छ्रितो राजञ्जहि राक्षसपुङ्गवम्॥<br><br>4238: एतच्छ्रुत्वा तु वचनं भीष्मस्य पृतनापतेः। प्रययौ सिंहनादेन परानभिमुखो द्रुतम्॥<br><br>4239: तमाद्रवन्तं सम्प्रेक्ष्य गर्जन्तमिव तोयदम्। अभ्यवर्तन्त संक्रुद्धाः पाण्डवानां महारथाः॥<br><br>4240: भीमसेनोऽभिमन्युश्च राक्षश्च घटोत्कचः। द्रौपदेयाः सत्यधृतिः क्षत्रदेवश्च भारत॥<br><br>4241: चेदिपो वसुदानश्च दशार्णाधिपतिस्तथा। सुप्रतीकेन तांश्चापि भगदत्तोऽप्युपाद्रवत्॥<br><br>4242: ततः समभवद् युद्धं घोररूपं भयानकम्। पाण्डूनां भगदत्तेन यमराष्ट्रविवर्धनम्॥<br><br>4243: प्रयुक्ता रथिभिर्बाणा भीमवेगाः सुतेजनाः। ते निपेतुर्महाराज नागेषु च रथेषु च॥<br><br>4244: प्रभिन्नाश्च महानागा विनीता हस्तिसादिभिः। परस्परं समासाद्य संनिपेतुरभीतवत्॥<br><br>4245: मदान्धा रोषसंरब्धा विषाणार्महाहवे। बिभिदुर्दन्तमुसलैः समासाद्य परस्परम्॥<br><br>4246: हयाश्च चामरापीडाः प्रासपाणिभिरास्थिताः। चोदिताः सादिभिः क्षिप्रं निपेतुरितरेतरम्॥<br><br>4247: पादाताश्च पदात्यौटुस्ताडिताः शक्तितोमरैः। न्यपतन्त तदा भूमौ शतशोऽथ सहस्रशः॥<br><br>4248: रथिनश्च स्थै राजन् कर्णिनालीकसायकैः। निहत्य समरे वीरान् सिंहनादान् विनेदिरे॥<br><br>4249: तस्मिंस्तथा वर्तमाने संग्रामे लोमहर्षणे। भगदत्तो महेष्वासो भीमसेनमथाद्रवत्॥<br><br>4250: कुञ्जरेण प्रभिन्नेन सप्तधा स्रवता मदम्। पर्वतेन यथा तोयं स्रवमाणेन सर्वशः॥<br><br>4251: किरछरसहस्राणि सुप्रतीकशिरोगतः। ऐरावतस्थो मघवान् वारिधारा इवानघ॥<br><br>4252: स भीमं शरधाराभिस्ताडयामास पार्थिवः। पर्वतं वारिधारभिस्तापान्ते जलदो यथा॥<br><br>4253: भीमसेनस्तु संक्रुद्धः पादरक्षान् परःशतान्। निजघान महेष्वासः संरब्धः शरवृष्टिभिः॥<br><br>4254: तान् दृष्ट्वा निहतान् क्रुद्धो भगदत्तः प्रतापवान्। चोदयामास नागेन्द्र भीमसेनस्थं प्रति॥<br><br>4255: स नागः प्रेषितस्तेन बाणो ज्याचोदितो यथा। अभ्यधावत वेगेन भीमसेनमरिंदमम्॥<br><br>4256: तमापतन्तं सम्प्रेक्ष्य पाण्डवानां महारथाः। अभ्यवर्तन्त वेगेन भीमसेनपुरोगमाः॥<br><br>4257: केकयाश्चाभिमन्युश्च द्रौपदेयाश्च सर्वशः। दशार्णाधिपतिः शूरः क्षत्रदेवश्च मारिष॥<br><br>4258: चेदिपश्चित्रकेतुश्च संरब्धाः सर्व एव ते। उत्तमास्त्राणि दिव्यानि दर्शयन्तो महाबलाः॥<br><br>4259: तमेकं कुञ्जरं क्रुद्धाः समन्तात् पर्यवारयन्। स विद्धो बहुभिर्बाणैर्व्यरोचत महाद्विपः॥<br><br>4260: संजातरुधिरोत्पीडो धातुचित्र इवाद्रिराट्। दशार्णाधिपतिश्चापि गजं भूमिधरोपमम्॥<br><br>4261: समास्थितोऽभिदुद्राव भगदत्तस्य वारणम्। तमापतन्तं समरे गजं गजपति: स च॥<br><br>4262: दधार सुप्रतीकोऽपि वेलेव मकरालयम्। वारितं प्रेक्ष्य नागेन्द्रं दशार्णस्य महात्मनः॥<br><br>4263: साधु साध्विति सैन्यानि पाण्डवेयान्यपूजयन्। ततः प्राग्ज्योतिषः क्रुद्धस्तोमरान् वै चतुर्दश॥<br><br>4264: प्राहिणोत् तस्य नागस्य प्रमुखे नृपसत्तम। वर्म मुख्यं तनुत्राणं शातकुम्भपरिष्कृतम्॥<br><br>4265: विदार्य प्राविशन् क्षिप्रं वल्मीकमिव पन्नगाः। स गाढविद्धो व्यथितो नागो भरतसत्तम॥<br><br>4266: उपावृत्तमदः क्षिप्रमभ्यवर्तत वेगितः। स प्रदुद्राव वेगेन प्रणदन् भैरवं रवम्॥<br><br>4267: सम्मर्दयानः स्वबलं वायुर्वृक्षानिवौजसा। तस्मिन् पराजिते नागे पाण्डवानां महारथाः॥<br><br>4268: सिंहनादं विनद्योच्चैयुद्धायैवावतस्थिरे। ततो भीमं पुरस्कृत्य भगदत्तमुपाद्रवन्॥<br><br>4269: किरन्तो विविधान् बाणाशस्त्राणि विविधानि च। तेषामापततां राजन् संकुद्धानाममर्षिणाम्॥<br><br>4270: श्रुत्वा स निनदं धोरभमर्षाद् गतसाध्वसः। भगदत्तो महेष्वासः स्वनागं प्रत्यचोदयत्॥<br><br>4271: अङ्कुशाङ्गुनुदितः स गजप्रवरो युधि। तस्मिन् क्षणे समभवत् सांवर्तक इवानलः ॥<br><br>4272: रथसंघांस्तथा नागान् हयांश्च हयासादिभिः। पादातांश्च सुसंक्रुद्धः शतशोऽथ सहस्रशः॥<br><br>4273: अमृद्गात् समरे नागः सम्प्रधावंस्ततस्ततः। तेन संलोड्यमानं तु पाण्डवानां बलं महत्॥<br><br>4274: संचुकोच महाराज चर्मेवाग्नौ समाहितम्। भग्नं तु स्वबलं दृष्ट्वा भगदत्तेन धीमता॥<br><br>4275: घटोत्कचोऽथ संक्रुद्धो भगदत्तमुपाद्रवत्। विकटः परुषो राजन् दीप्तास्यो दीप्तलोचनः॥<br><br>4276: रूपं विभीषणं कृत्वा रोषेण प्रज्वलन्निव। जग्राहं विमलं शूलं गिरीणामपि दारणम्॥<br><br>4277: नागं जिघांसुः सहसा चिक्षेप च महाबलः। स विस्फुलिङ्गमालाभिः समन्तात् परिवेष्टितः॥<br><br>4278: तमापतन्तं सहसा दृष्ट्वा प्राग्ज्योतिषो नृपः। चिक्षेप रुचिरं तीक्ष्णमर्धचन्द्रं सुदारुणम्॥<br><br>4279: चिच्छेद तन्महन्छूलं तेन बाणेन वेगवान्। उत्पपात द्विधा च्छिन्नं शूलं हेमपरिष्कृतम्॥<br><br>4280: महाशनिर्यथा भ्रष्टा शक्रुमुक्ता नभोगता। शूलं निपतितं दृष्ट्वा द्विधा कृत्तं च पार्थिवः॥<br><br>4281: रुक्मदण्डां महाशक्ति जग्राहाग्निशिखोपमाम्। चिक्षेप तां राक्षसस्य तिष्ठ तिष्ठेति चाब्रवीत्॥<br><br>4282: तामापतन्ती सम्प्रेक्ष्य वियत्स्थामशनीमिव। उत्पत्य राक्षसस्तूर्णं जग्राह च ननाद च॥<br><br>4283: बभञ्ज चैनां त्वरितो जानुन्यारोप्य भारत। पश्यतः पार्थिवेन्द्रस्य तदद्भुतमिवाभवत्॥<br><br>4284: तदवेक्ष्य कृतं कर्म राक्षसेन बलीयसा। दिवि देवाः सगन्धर्वा मुनयश्चापि विस्मिताः॥<br><br>4285: पाण्डवाश्च महाराज भीमसेनपुरोगमाः। साधु साध्विति नादेन पृथिवीमन्वनादयन्॥<br><br>4286: तं तु श्रुत्वा महानादं प्रहृष्टानां महात्मनाम्। नामृष्यत महेष्वासो भगदत्तः प्रतापवान्॥<br><br>4287: स विस्फार्य महच्चापमिन्द्राशनिसमप्रभम्। तर्जयामास वेगेन पाण्डवानां महारथान्॥<br><br>4288: विसृजन् विमलांस्तीक्ष्णान् नाराचाज्वलनप्रभान्। भीममेकेन विव्याध राक्षसं नवभिः शरैः॥<br><br>4289: अभिमन्यु त्रिभिश्चैव केकयान् पञ्चभिस्तथा। पूर्णायतविसृष्टेन शरेणानतपर्वणा॥<br><br>4290: बिभेद दक्षिणं बाहुं क्षत्रदेवस्य चाहवे। पपात सहसा तस्य सशरं धनुरुत्तमम्॥<br><br>4291: द्रौपदेयास्ततः पञ्च पञ्चभिः समताडयत्। भीमसेनस्य च क्रोधान्निजघान तुरङ्गमान्॥<br><br>4292: ध्वजं केसरिणं चास्य चिच्छेद विशिखैस्त्रिभिः। निर्बिभेद त्रिभिश्चान्यैः सारथिं चास्य पत्रिभिः॥<br><br>4293: स गाढविद्धो व्यथितो रथोपस्थ उपाविशत्। विशोको भरतश्रेष्ठ भगदत्तेन संयुगे॥<br><br>4294: ततो भीमो महावाहुर्विरथो रथिनां वरः। गदां प्रगृह्य वेगेन प्रचस्कन्द रथोत्तमात्॥<br><br>4295: तमुद्यतगदं दृष्ट्वा सशृङ्गमिव पर्वतम्। तावकानां भयं घोरं समपद्यत भारत॥<br><br>4296: एतस्मिन्नेव काले तु पाण्डव: कृष्णसारथिः। आजगाम महाराज निनशत्रून् समन्ततः॥<br><br>4297: यत्र तौ पुरुषव्याघ्रौ पितापुत्रौ महाबलौ। प्राग्ज्योतिषेण संयुक्तौ भीमसेनघटोत्कचौ॥<br><br>4298: दृष्ट्वा च पाण्डवो भ्रातृन् युध्यमानान् महारथान्। त्वरितो भरतश्रेष्ठ तत्रायुध्यत् किरञ्छरान्॥<br><br>4299: ततो दुर्योधनो राजा त्वरमाणो महारथः। सेनामचोदयत् क्षिप्रं रथनागाश्वसंकुलाम्॥<br><br>4300: तामापतन्तीं सहसा कौरवाणां महाचमूम्। अभिदुद्राव वेगेन पाण्डवः श्वेतवाहनः॥<br><br>4301: भगदत्तश्च समरे तेन नागेन भारत। विमृद्गन् पाण्डवबलं युधिष्ठिरमुपाद्रवत्॥<br><br>4302: तदाऽऽसीत् सुमहद् युद्धं भगदत्तस्य मारिष। पञ्चालैः पाण्डवेयैश्च केकयैश्चोद्यतायुधैः॥<br><br>4303: भीमसेनोऽपि समरे तावुभौ केशवार्जुनौ। अश्रावयद् यथावृत्तमिरावद्वधमुत्तमम्॥<br><br>4304: संजय उवाच पुत्रं विनिहतं श्रुत्वा इरावन्तं धनंजयः। दुःखेन महताऽऽविष्टो निःश्वसन् पन्नगो यथा। ॥<br><br>4305: अब्रवीत् समरे राजन् वासुदेवमिदं वचः। इदं नूनं महाप्राज्ञो विदुरो दृष्टवान् पुरा॥<br><br>4306: कुरूणा पाण्डवानां च क्षयं घोरं महामतिः। स ततो निवारितवान् धृतराष्ट्र जनेश्ररम्॥<br><br>4307: अन्ये च बहवो वीराः संग्रामे मधुसूदन। निहताः कौरवैः संख्ये तथास्माभिश्च कौरवाः॥<br><br>4308: अर्थहेतोर्नरश्रेष्ठ क्रियते कर्म कुत्सितम्। धिगर्थान् यत्कृते ह्येव क्रियते ज्ञातिसंक्षयः॥<br><br>4309: अधनस्य मृतं श्रेयो न च ज्ञातिवधाद् धनम्। किं न प्राप्स्यामहे कृष्ण हत्वा ज्ञातीन् समागतान्॥<br><br>4310: दुर्योधनापराधेन शकुनेः सौबलस्य च। क्षत्रिया निधनं यान्ति कर्णदुर्मन्त्रितेन च॥<br><br>4311: इदानीं च विजानामि सुकृतं मधुसूदन। कृतं राज्ञा महाबाहो याचता च सुयोधनम्॥<br><br>4312: राज्याधु पञ्च वा ग्रामान् नाकार्षीत् स च दुर्मतिः। दृष्ट्वा हि क्षत्रियाशूराशयानान् धरणीतले॥<br><br>4313: निन्दामि भृशमात्मानं धिगस्तु क्षत्रजीविकाम्। अशक्तमिति मामेते ज्ञास्यन्ते क्षत्रिया रणे। ॥<br><br>4314: युद्धं तु मे न रुचितं ज्ञातिभिर्मधुसूदन। संचोदय हयाशीघ्रं धार्तराष्ट्रचमूं प्रति॥<br><br>4315: प्रतरिष्ये महापारं भुजाभ्यां समरोदधिम्। नायं यापयितुं कालो विद्यते माधव क्वचित्॥<br><br>4316: एवमुक्तस्तु पार्थेन केशवः परवीरहा। चोदयामास तानश्वान् पाण्डुरान् वातरंहसः॥<br><br>4317: अथ शब्दो महानासीत् तव सैन्यस्य भारत। मारुतोद्धतवेगस्य सागरस्येव पर्वणि॥<br><br>4318: अपराह्ने महाराज संग्रामः समपद्यत। पर्जन्यसमनिर्घोषो भीष्मस्य सह पाण्डवैः॥<br><br>4319: ततो राजंस्तव सुता भीमसेनमुपाद्रवन्। परिवार्य रणे द्रोणं वसवो वासवं यथा॥<br><br>4320: ततः शान्तनवो भीष्मः कृपश्च रथिनां वरः। भगदत्तः सुशर्मा च धनंजयमुपाद्रवन्। ॥<br><br>4321: पुत्रास्तु तव कौन्तेयं हार्दिक्यो बाह्निकश्चैव सात्यकिं समभिद्रुतौ। अम्बष्ठकस्तु नृपतिरभिमन्युमवस्थितः॥<br><br>4322: शेषास्त्वन्ये महाराज शेषानेव महारथान्। ततः प्रववृते युद्धं घोररूपं भयावहम्॥<br><br>4323: भीमसेनस्तु सम्प्रेक्ष्य पुत्रांस्तव जनेश्वर। प्रजज्वाल रणे क्रुद्धो हविषा हव्यवाडिव॥<br><br>4324: छादयाञ्चक्रिरे शरैः। प्रावृषीव महाराज जलदा इव पर्वतम्॥<br><br>4325: स च्छाद्यमानो बहुधा पुत्रैस्तव विशाम्पते। क्किणी संलिहन् वीरः शार्दूल इव दर्पितः॥<br><br>4326: व्यूढोरस्कं ततो भीमः पातयामास भारत। क्षुरप्रेण सुतीक्ष्णेन सोऽभवद् गतजीवितः॥<br><br>4327: अपरेण तु भल्लेन पीतेन न निशितेन तु। अपातयत् कुण्डलिनं सिंहः क्षुद्रमृगं यथा॥<br><br>4328: ततः सुनिशितान् पीतान् समादत्त शिलीमुखान्। ससर्ज त्वरया युक्तः पुत्रास्ते प्राप्य मारिष॥<br><br>4329: प्रेषिता भीमसेनेन शरास्ते दृढधन्वना। अपातयन्त पुत्रांस्ते रथेभ्यः सुमहारथान्॥<br><br>4330: अनाधृष्टिं कुण्डभेदिं वैराटं दीर्घलोचनम्। दीर्घबाहुं सुबाहुं च तथैव कनकध्वजम्॥<br><br>4331: प्रपतन्त स्म वीरास्ते विरेजुर्भरतर्षभ। वसन्ते पुष्पशबलाश्शूताः प्रपतिता इव॥<br><br>4332: ततः प्रदुद्रुवुः शेषास्तव पुत्रा महाहवे। तं कालमिव मन्यन्तो भीमसेनं महाबलम्॥<br><br>4333: द्रोणस्तु समरे वीरं निर्दहन्तं सुतांस्तव। यथाद्रिं वारिधाराभिः समन्ताद् व्यकिरच्छरैः। :॥<br><br>4334: तत्राद्भुतमपश्याम कुन्तीपुत्रस्य पौरुषम्। द्रोणेन वार्यमाणोऽपिनजघ्ने यत् सुतांस्तव॥<br><br>4335: यथा गोवृषभो वर्ष संधारयति खात् पतत्। भीमस्तथा द्रोणमुक्तं शरवर्षमदीधरत्॥<br><br>4336: अद्भुतं च महाराज तत्र चक्रे वृकोदरः। यत् पुत्रास्तेऽवधीत् संख्ये द्रोणं चैव न्यवारयत्॥<br><br>4337: पुत्रेषु तव वीरेषु चिक्रीडार्जुनपूर्वजः। मृगेष्विव महाराज चरन् व्याघ्रो महाबलः॥<br><br>4338: यथा हि पशुमध्यस्थो दारयेत पशून् वृकः। वृकोदरस्तव सुतांस्तथा व्यद्रावयद् रणे॥<br><br>4339: गाङ्गेयो भगदत्तश्च गौतमश्च महारथाः। पाण्डवं रभसं युद्धे वारयामासुरर्जुनम्॥<br><br>4340: अस्त्रैरस्त्राणि संवार्य तेषां सोऽतिरथो रणे। प्रवीरांस्तव सैन्येषु प्रेषयामास मृत्यवे॥<br><br>4341: अभिमन्युस्तु राजानमम्बष्ठं लोकविश्रुतम्। विरथं रथिनां श्रेष्ठं वारयामास सायकैः॥<br><br>4342: विरथो वध्यमानस्तु सौभद्रेण यशस्विना। अवप्लुत्य रथात् तूर्णमम्बष्ठो वसुधाधिपः॥<br><br>4343: असिं चिक्षेप समरे सौभद्रस्य महात्मनः। आरुरोह रथं चैव हार्दिक्यस्य महाबलः॥<br><br>4344: आपतन्तं तु निस्त्रिंशं युद्धमार्गविशारदः। लाघवाद् व्यंसयामास सौभद्रः परवीरहा॥<br><br>4345: व्यंसितं वीक्ष्य निस्त्रिंशं सौभद्रेण रणे तदा। साधु साध्विति सैन्यानां प्रणादोऽभूद् विशाम्पते॥<br><br>4346: धृष्टद्युम्नमुखास्त्वन्ये तव सैन्यमयोधयन्। तथैव तावकाः सर्वे पाण्डुसैन्यमयोधयन्॥<br><br>4347: तत्राक्रन्दो महानासीत् तव तेषां च भारत। निघ्नतां दृढमन्योन्यं कुर्वतां कर्म दुष्करम्॥<br><br>4348: अन्योन्यं हि रणे शूराः केशेष्वाक्षिप्यमानिनः। नखदन्तैरयुध्यन्त मुष्टिभिर्जानुभिस्तथा॥<br><br>4349: तलैश्चैवाथ निस्त्रिंशैर्बाहुभिश्च सुसंस्थितैः। विवरं प्राप्य चान्योन्यमनयन् यमसादनम्॥<br><br>4350: न्यहनच्च पिता पुत्रं पुत्रश्च पितरं तथा। व्याकुलीकृतसर्वाङ्गा युयुधुस्तत्र मानवा॥<br><br>4351: रणे चारूणि चापानि हेमपृष्ठानि मारिष। हतानामपविद्धानि कलापाश्च महाधनाः॥<br><br>4352: जातरूपमयैः पुखैः राजतैर्निशिताः शराः। तैलधौता व्यराजन्त निर्मुक्तभुजगोपमाः॥<br><br>4353: हस्तिदन्तत्सरून् खङ्गाञ्जातरूपपरिष्कृतान्। चर्माणि चापविद्धानि रुक्मचित्राणि धन्विनाम्॥<br><br>4354: सुवर्णविकृतप्रासान् पट्टिशान् हेमभूषितान्। जातरूपमयाश्च : शक्तीश्च कनकोज्ज्वलाः॥<br><br>4355: सुसंनाहाश्च पतिता मुसलानि गुरूणि च। परिधान् पट्टिशांश्चैव भिन्दिपालांश्च मारिष॥<br><br>4356: पतितान् विविधांश्चापाश्चित्रान् हेमपरिष्कृतान्। कुथा बहुविधाकाराश्चामरान् व्यजनानि च॥<br><br>4357: नानाविधानि शस्त्राणि प्रगृह्य पतिता नराः। जीवन्त इव दृश्यन्ते गतसत्त्वा महारथाः॥<br><br>4358: गदाविमथितैर्गात्रैर्मुसलैभिन्नमस्तकाः। गजवाजिरथक्षुण्णाः शेरते स्म नराः क्षितौ॥<br><br>4359: तथैवाश्वनृनागानां शरीरैर्विबभौ तदा। संछन्ना वसुधा राजन् पर्वतैरिव सर्वशः॥<br><br>4360: समरे पतितैश्चैव शक्त्यष्टिशरतोमरैः। निस्त्रिशैः पट्टिशैः प्रासैरयस्कुन्तैः परश्वधैः॥<br><br>4361: परिचैर्भिन्दिपालैश्च शतघ्नीभिश्च मारिष। शरीरैः शस्त्रनिर्भिन्नैः समास्तीर्यत मेदिनी॥<br><br>4362: विशब्दरल्पशब्दैश्च शोणितौघपरिप्लुतैः। गतासुभिरमित्रघ्न विबभौ निचिता मही॥<br><br>4363: सतलत्रैः सकेयूरैर्बाहूभिश्चन्दनोक्षितैः। हस्तिहस्तोपमैश्छिरूरुभिश्च तरस्विनाम्॥<br><br>4364: बद्धचूडामणिवरैः शिरोभिश्च सकुण्डलैः। पातितैर्ऋषभाक्षाणां बभौ भारत मेदिनी॥<br><br>4365: कवचैः शोणितादिग्धैविप्रकीर्णश्च काञ्चनैः। रराज सुभृशं भूमिः शान्तार्चिभिरिवानलैः॥<br><br>4366: विप्रविद्धैः कलापैश्च पतितैश्च शरासनैः। विप्रकीर्णैः शरैश्चैव रुक्मपुखैः समन्ततः॥<br><br>4367: रथैश्च सर्वतो भग्नैः किङ्किणीजालभूषितैः। वाजिभिश्च हतैर्बाणैः स्रस्तजिह्वः सशोणितैः॥<br><br>4368: अनुकर्णैः पताकाभिरुपासङ्गैर्ध्वजैरपि। प्रवीराणां महाशङ्कुर्विप्रकीर्णैश्च पाण्डुरैः॥<br><br>4369: स्रस्तहस्तैश्च मातङ्गैः शयानैर्विबभौ मही। नानारूपैरलंकारैः प्रमदैवाभ्यलकृता॥<br><br>4370: दन्तिभिश्चापरैस्तत्र सप्रसैर्गाढवैदनैः। करैः शब्दं विमुञ्चद्भिः शीकरं च मुमुर्मुहुः॥<br><br>4371: विबभौ तद् रणस्थानं स्यन्दमानैरिवाचलैः। नानारागैः कम्बलैश्च परिस्तोमैश्च दन्तिनाम्॥<br><br>4372: वैदूर्यमणिदण्डैश्च पतितैरङ्कुशैः शुभैः। घण्डाभिश्च गजेन्द्राणां पतिताभिः समन्ततः॥<br><br>4373: विपाटितविचित्राभिः कुथाभिरङ्कुशैस्तथा। ग्रैवेयश्चित्ररूपैश्च रुक्मकक्ष्याभिरेव च॥<br><br>4374: यन्त्रैश्च बहुधाच्छिन्नस्तोमरैश्चापि काञ्चनैः। अश्वानां रेणुकपिलै रुक्मच्छन्नैरुरश्छदैः॥<br><br>4375: सादिनां भुजगैश्छिन्नैः पतितैः साङ्गदैस्तथा। प्रासैश्च विमलैस्तीक्ष्णैर्विमलाभिस्तथर्टिभिः॥<br><br>4376: उष्णीषैश्च तथा चित्रैविप्रविब्रैस्ततस्ततः। विचित्रैर्बाणवर्धेश्च जातरूपपरिष्कृतैः॥<br><br>4377: अश्वास्तरपरिस्तोमै राङ्कवैर्मुदितैस्तथा। नरेन्द्रचूडामणिभिर्विचित्रैश्च महाधनैः॥<br><br>4378: छत्रैस्तथापविद्धैश्च चामरैर्व्यजनैरपि। पोन्दुद्युतिभिश्चैव वदनैश्चारुकुण्डलैः॥<br><br>4379: क्लप्तश्मश्रुभिरत्यर्थं वीराणां समलंकृतैः। अपविद्धैर्महाराज सुवर्णोज्ज्वकुण्डलैः॥<br><br>4380: ग्रहनक्षत्रशबला द्यौरिवासीद् वसुन्धरा। एवमेते महासेने मृदृिते तत्र भारत॥<br><br>4381: परस्परं समासाद्य तव तेषां च संयुगे। तेषु श्रान्तेषु भग्नेषु मृदितेषु च भारत॥<br><br>4382: रात्रिः समभवत् तत्र नापश्याम ततोऽनुगान्। ततोऽवहारं सैन्यानां प्रचक्रुः कुरुपाण्डवाः॥<br><br>4383: रजनीमुखे सुरौद्रे तु वर्तमाने महाभये। अवहारं ततः कृत्वा सहिताः कुरुपाण्डवाः। न्यविशन्त यथाकालं गत्वा स्वशिबिरं तदा॥<br><br>4384: संजय उवाच ततो दुर्योधनो राजा शकुनिश्चापि सौबलः। दुःशासनश्च पुत्रस्ते सूतपुत्रश्च दुर्जयः॥<br><br>4385: समागम्य महाराज मन्त्रं चक्रुर्विवक्षितम्। कथं पाण्डुसुताः संख्ये जेतव्याः सगणा इति॥<br><br>4386: ततो दुर्योधनो राजा सर्वांस्तानाह मन्त्रिणः। सूतपुत्रं समाभाष्य सौबलं च महाबलम्॥<br><br>4387: द्रोणो भीष्मः कृपः शल्यः सौमदत्तिश्च संयुगे। न पार्थान् प्रतिबाधन्ते न जाने तच्च कारणम्॥<br><br>4388: अवध्यमानास्ते चापि क्षपयन्ति बलं मम। सोऽस्मि क्षीणबलः कर्ण क्षीणशस्त्रश्च संयुगे॥<br><br>4389: निकृतः पाण्डवैः शूरैरवध्यैर्दैवतैरपि। सोऽहं संशयमापन्नः प्रहरिष्ये कथं रणे॥<br><br>4390: तमब्रवीन्महाराजं सूतपुत्रो नराधिपम्। कर्ण उवाच मा शोच भरतश्रेष्ठ करिष्येऽहं प्रियं तव। ॥<br><br>4391: भीष्मः शान्तवस्तूर्णमपयातु महारणात्। निवृत्ते युधि गाङ्गेये न्यस्तशस्त्रे च भारत॥<br><br>4392: अहं पार्थान् हनिष्यामि सहितान् सर्वसोमकैः। पश्यतो युधि भीष्मस्य शपे सत्येन ते नृप॥<br><br>4393: पाण्डवेषु दयां नित्यं स हि भीष्मः करोति वै। अशक्तश्च रणे भीष्मो जेतुमेतान् महारथान्। ॥<br><br>4394: अभिमानी रणे भीष्मो नित्यं चापि रणप्रियः। स कथं पाण्डवान् युद्धे जेष्यते तातं संगतान्॥<br><br>4395: स त्वं शीघ्रमितो गत्वा भीष्मस्य शिबिरं प्रति। अनुमान्य गुरुं वृद्धं शस्त्रं न्यासय भारत॥<br><br>4396: न्यस्तशस्त्रे ततो भीष्मे निहतान् पश्य पाण्डवान्। मयैकेन रणे राजन् ससुहृद्गणबान्धवान्॥<br><br>4397: एवमुक्तस्तु कर्णेन पुत्रो दुर्योधनस्तव। अब्रवीद् भ्रातरं तत्र दुःशासनमिदं वचः॥<br><br>4398: अनुयात्रं यथा सर्वं सज्जीभवति सर्वशः। दुःशासन तथा क्षिप्रं सर्वमेवोपपादय॥<br><br>4399: एवमुक्त्वा ततो राजन् कर्णमाह जनेश्वरः। अनुमान्य रणे भीष्ममेषोऽहं द्विपदां वरम्॥<br><br>4400: आगमिष्ये ततः क्षिप्रं त्वत्सकाशमरिंदम्। अपक्रान्ते ततो भीष्मे प्रहरिष्यसि संयुगे॥<br><br>4401: निष्पपात ततस्तूर्णं पुत्रस्तव विशाम्पते। सहितो भ्रातृभिस्तैस्तु देवैरिव शतक्रतुः॥<br><br>4402: ततस्तं नृपशार्दूलं शार्दूलसमविक्रमम्। आरोहयद्धयं तूर्णं भ्राता दुःशासनस्तदा॥<br><br>4403: अङ्गदी बद्धमुकुटो हस्ताभरणवान् नृप। धार्तराष्ट्रो महाराज विबभौ स पथि व्रजन्॥<br><br>4404: भण्डीपुष्पनिकाशेन तपनीयनिभेन च। अनुलिप्तः पराद्ध्यन चन्दनेन सुगन्धिना॥<br><br>4405: अरजोऽम्बरसंवीतः सिंहखेलगतिर्नृप। शुशुभे विमलार्चिष्मान् नभसीव दिवाकरः॥<br><br>4406: तं प्रयान्तं नरव्याघ्रं भीष्मस्य शिबिरं प्रति। अनुजग्मुर्महेष्वासाः सर्वलोकस्य धन्विनः॥<br><br>4407: भ्रातरश्च महेष्वासास्त्रिदशा इव वासवम्। हयानन्ये समारुह्य गजानन्ये च भारत॥<br><br>4408: रथानन्ये नरश्रेष्ठं परिवः समन्ततः। आत्तशस्त्राश्च सुहृदो रक्षणार्थं महीपतेः॥<br><br>4409: प्रादुर्बभूवुः सहिताः शक्रस्येवामरा दिवि। स पूज्यमानः कुरुभिः कौरवाणां महाबलः॥<br><br>4410: प्रययौ सदनं राजा गाङ्गेयस्य यशस्विनः। अन्वीयमानः सततं सोदरैः परिवारितः॥<br><br>4411: दक्षिणं दक्षिणं काले सम्भृत्य स्वभुजं तदा। हस्तिहस्तोपमं शैक्षं सर्वशत्रुनिबर्हणम्॥<br><br>4412: प्रगृह्णन्नञ्जलीन् नृणामुद्यतान् सर्वतो दिशः। शुश्राव मधुरा वाचो नानादेशनिवासिनाम्॥<br><br>4413: संस्तूयमानः सूतैश्च मागधैश्च महायशाः। पूजयानश्च तान् सर्वान् सर्वलोकेश्वरेश्वरः॥<br><br>4414: प्रदीपैः काञ्चनैस्त गन्धतैलावसेचितैः। परिवर्महाराज प्रज्वलद्भिः समन्ततः॥<br><br>4415: स तैः परिवृतो राजा प्रदीपैः काञ्चनैर्व्वलन्। शुशुभे चन्द्रमा युक्तो दीप्तैरिव महाग्रहैः॥<br><br>4416: काञ्चनोष्णीषिणस्तत्र वेत्रझर्झरपाणयः। प्रोत्सारयन्तः शनकैस्तं जनं सर्वतो दिशम्॥<br><br>4417: सम्प्राप्य तु ततो राजा भीष्मस्य सदनं शुभम्। अवतीर्य हयाच्चापि भीष्मं प्राप्य जनेश्वरः॥<br><br>4418: अभिवाद्य ततो भीष्मं निषण्णः परमासने। काञ्चने सर्वतोभद्रे स्पास्तरणसंवृते॥<br><br>4419: उवाच प्राञ्जलिर्भीष्मं बाष्पकण्ठोऽश्रुलोचनः। त्वां वयं हि समाश्रित्य संयुगे शत्रुसूदन॥<br><br>4420: उत्सहेम रणे जेतुं सेन्द्रानपि सुरासुरान्। किमु पाण्डुसुतान् वीरान् ससुहृद्गणबान्धवान्॥<br><br>4421: तस्मादर्हसि गाङ्गेय कृपां कर्तुं मयि प्रभो। जहि पाण्डुसुतान् वीरान् महेन्द्र इव दानवान्॥<br><br>4422: अहं सर्वान् महाराज निहनिष्यामि सोमकान्। पञ्चालान् केकयैः सार्धं करूषांश्चेति भारत॥<br><br>4423: त्वद्वचः सत्यमेवास्तु जहि पार्थान् समागतान्। सोमकांश्च महेष्वासान् सत्यवाग् भव भारत॥<br><br>4424: दयया यदि वा राजन् द्वेष्यभावान्मम प्रभो। मन्दभाग्यतया वापि मम रक्षसि पाण्डवान्॥<br><br>4425: अनुजानीहि समरे कर्णमाहवशोभिनम्। स जेष्यति रणे पार्थान् ससुहृद्गणबान्धवान्॥<br><br>4426: स एवमुक्त्वा नृपतिः पुत्रो दुर्योधनस्तव। नोवाच वचनं किञ्चिद् भीष्मं सत्यपराक्रमम्॥<br><br>4427: संजय उवाच वाक्शल्यैस्तव पुत्रेण सोऽतिविद्धो महामनाः। दुःखेन महताऽऽविष्टो नोवाचाप्रियमण्वपि॥<br><br>4428: स ध्यात्वा सुचिरं कालं दुःखरोषसमन्वितः। श्वसमानो यथा नागः प्रणुन्नो वाक्शलाकया। ॥<br><br>4429: उद्धृत्य चक्षुषी कोपानिर्दहन्निव भारत। सदेवासुरगन्धर्व लोकं लोकविदां वरः॥<br><br>4430: अब्रवीत् तव पुत्रं स सामपूर्वमिदं वचः। किं त्वं दुर्योधनैवं मां वाक्शल्यैरपकृन्तसि॥<br><br>4431: घटमानं यथाशक्ति कुर्वाणं च तव प्रियम्। जुह्वानं समरे प्राणांस्तव वै प्रियकाम्यया॥<br><br>4432: यदा तु पाण्डवः शूरः खाण्डवेऽग्निमतर्पयत्। पराजित्य रणे शक्रं पर्याप्तं तन्निदर्शनम्॥<br><br>4433: यदा च त्वां महाबाहो गन्धर्वैर्हतमोजसा। अमोचयत् पाण्डुसुतः पर्याप्तं तन्निदर्शनम्॥<br><br>4434: द्रवमाणेषु शूरेषु सोदरेषु तव प्रभो सूतपुत्रे च राधेये पर्याप्तं तन्निदर्शनम्॥<br><br>4435: यच्च नः सहितान् सर्वान् विराटनगरे तदा। एक एव समुद्यातः पर्याप्तं तन्निदर्शनम्॥<br><br>4436: द्रोणं च युधि संरब्धं मां च निर्जित्य संयुगे। वासांसि स समादत्त पर्याप्तं तन्निदर्शनम्॥<br><br>4437: तथा द्रौणि महेष्वासं शारद्वतमथापि च। गोग्रहे जितवान् पूर्वं पर्याप्तं तन्निदर्शनम्॥<br><br>4438: विजित्य च यदा कर्णं सदा पुरुषमानिनम्। उत्तरायै ददौ वस्त्रं पर्याप्तं तन्निदर्शनम्॥<br><br>4439: निवातकवचान् युद्धे वासवेनापि दुर्जयान्। जितवान् समरे पार्थः पर्याप्तं तन्निदर्शनम्॥<br><br>4440: को हि शक्तो रणे जेतुं पाण्डवं रभसं तदा। यस्य गोप्ता जगद्गोप्ता शङ्खचक्रगदाधरः॥<br><br>4441: वासुदेवोऽनन्तशक्तिः सृष्टिसंहारकारकः। सर्वेश्वरो देवदेवः परमात्मा सनातनः॥<br><br>4442: उक्तोऽसि बहुशो राजन् नारदाद्यैर्महर्षिभिः। त्वं तु मोहान्न जानीषे वाच्यावाच्यं सुयोधन॥<br><br>4443: मुमूर्षुर्हि नरः सर्वान् वृक्षान् पश्यति काञ्चनान्। तथा त्वमपि गान्धारे विपरीतानि पश्यसि॥<br><br>4444: स्वयं वैरं महत् कृत्वा पाण्डवैः सह संजयैः। युद्ध्यस्व तानन रणे पश्यामः पुरुषो भव॥<br><br>4445: अहं तु सोमकान् सर्वान् पञ्चालांश्च समागतान्। निहनिष्ये नरव्याघ्र वर्जयित्वा शिखण्डिनम्॥<br><br>4446: तैर्वाऽहं निहत: संख्ये गमिष्ये यमसादनम्। तान् वा निहत्य समरे प्रीतिं दास्याम्यहं तव॥<br><br>4447: पूर्वं हि स्त्री समुत्पन्ना शिखण्डी राजवेश्मनि। वरदानात् पुमाञ्जातः सैषा वै स्त्री शिखण्डिनी॥<br><br>4448: तमहं न हनिष्यामि प्राणत्यागेऽपि भारत! याऽसौ प्रानिर्मिता धात्रा सैषा वै स्त्री शिखण्डिनी। । सुखं स्वपिहि गान्धारे श्वोऽपि कर्ता महारणम्। यं जनाः कथयिष्यन्ति यावत् स्थास्यति मेदिनी॥<br><br>4449: एवमुक्तस्तव सुतो निर्जगाम जनेश्वर। अभिवाद्य गुरुं मूर्धा प्रययौ स्वं निवेशनम्॥<br><br>4450: आगम्य तु ततो राजा विसृज्य च महाजनम्। प्रविवेश ततस्तूर्णं क्षयं शत्रुक्षयङ्करः॥<br><br>4451: प्रविष्टः स निशां तां च गमयामास पार्थिवः। प्रभातायां च शर्वर्यां प्रातरुत्थाय तान् नृपः॥<br><br>4452: राज्ञः समाज्ञापयत सेनां योजयतेति हा अद्य भीष्मो रणे क्रुद्धोनिहनिष्यति सोमकान्॥<br><br>4453: दुर्योधनस्य तच्छ्रुत्वा रात्रौ विलपितं बहु। मन्यमानः स तं राजन् प्रत्यादेशमिवात्मनः॥<br><br>4454: निर्वेदं परमं गत्वा विनिन्द्य परवश्यताम्। दीर्घ दध्यौ शान्तनवो योद्धकामोऽर्जुनं रणे॥<br><br>4455: इङ्गित्तेन तु तज्ज्ञात्वा गाङ्गेयेन विचिन्तितम्। दुर्योधनो महाराज दुःशासनमचोदयत्। ॥<br><br>4456: दुःशासन रथास्तूर्णं युज्यन्तां भीष्मरक्षिणः। द्वाविंशतिमनीकानि सर्वाण्येवाभिचोदय॥<br><br>4457: इदं हि समनुप्राप्तं वर्षपूगाभिचिन्तितम्। पाण्डवानां ससैन्यानां वधो राज्यस्य चागमः॥<br><br>4458: तत्र कार्यतमं मन्ये भीष्मस्यैवाभिरक्षणम्। स नो गुप्तः सहायः स्याद्वन्यात् पार्थांश्च सयुगे॥<br><br>4459: अब्रवीद्धि विशुद्धात्मा नाहं हन्यां शिखण्डिनम्। स्त्रीपूर्वको ह्यसौ राजस्तस्माद् वयॊ मया रणे॥<br><br>4460: लोकस्तद् वेद यदहं पितुः प्रियचिकीर्षया। राज्यं स्फीतं महाबाहो स्त्रियश्च त्यक्तवान् पुरा॥<br><br>4461: श्रुतः। नैवं ग्राहं स्त्रियं जातु न स्त्रीपूर्वं कथंचन। हन्यां युधि नरश्रेष्ठ सत्यमेतद् ब्रवीमि ते॥<br><br>4462: अयं स्त्रीपूर्वको राजच्छिखण्डी यदि ते उद्योगे कथितं यत्तत् तथा जाता शिखण्डिनी॥<br><br>4463: कन्या भूत्वा पुमाञ्जातः स च मां योधयिष्यति। तस्याहं प्रमुखे बाणान् न मुञ्चेयं कथंचन॥<br><br>4464: युद्धे हि क्षत्रियांस्तात पाण्डवानां जयैषिणः। सर्वानन्यान् हनिष्यामि सम्प्राप्तान रणमूर्धनि॥<br><br>4465: एवं मां भरतश्रेष्ठ गाङ्गेयः प्राह शास्त्रवित्। तत्र सर्वात्मना मन्ये गाङ्गेयस्यैव पालनम्॥<br><br>4466: अरक्ष्यमाणं हि वृको हन्यात् सिंहं महाहवे। मा वृकेणेव गांगेयं घातयेम शिखण्डिना॥<br><br>4467: मातुल: शकुनिः शल्यः कृपो द्रोणो विविंशतिः। यत्ता रक्षन्तु गाङ्गेय तस्मिन् गुप्ते ध्रुवो जयः॥<br><br>4468: । एतच्छ्रुत्वा तु ते सर्वे दुर्योधनवचस्तदा। सर्वतो रथवंशेन गाङ्गेयं पर्यवारयन्॥<br><br>4469: पुत्राश्च तव गाङ्गेय परिवार्य युयुर्मुदा। कम्पयन्तो भुवं द्यां च क्षोभयन्तश्च पाण्डवान्॥<br><br>4470: ते रथैः सुसम्प्रयुक्तैर्दन्तिभिश्च महारथाः। परिवार्य रणे भीष्मं दंशिताः समवस्थिताः॥<br><br>4471: यथा देवासुरे युद्धे त्रिदशा वज्रधारिणम्। सर्वे ते स्म व्यतिष्ठन्ति रक्षन्तस्तं महारथम्॥<br><br>4472: ततो दुर्योधनो राजा पुनर्घातरमब्रवीत्। सव्यं चक्रं युधामनुरुत्तमौजाश्च दक्षिणम्॥<br><br>4473: गोप्तारावर्जुनस्यैतावर्जुनोऽपि शिखण्डिनः। रक्ष्माणः स पार्थेन तथास्माभिर्विवर्जितः॥<br><br>4474: यथा भीष्मं न नो हन्याद् दुःशासन तथा कुरु। भ्रातुस्तद् वचनं श्रुत्वा पुत्रो दुःशासनस्तव॥<br><br>4475: भीष्मं प्रमुखतः कृत्वा प्रययौ सह सेनया। भीष्मं तु रथवंशेन दृष्ट्वा समभिसंवृतम्। । ५०। अर्जुनो रथिनां श्रेष्ठो धृष्टद्युम्नमुवाच ह। शिखण्डिनं नरव्याघ्नं भीष्मस्य प्रमुखे नृप। स्थापयस्वाद्य पाञ्चाल्य तस्य गोप्ताहमित्युत॥<br><br>4476: संजय उवाच ततः शान्तनवो भीष्मो निर्ययौ सह सेनया। व्यूहं चाव्यूहत महत् सर्वतोभद्रमात्मनः॥<br><br>4477: कृपश्च कृतवर्मा च शैब्यश्चैव महारथः। शकुनिः सैन्धवश्चैव काम्बोजश्च सुदक्षिणः॥<br><br>4478: भीष्मेण सहिताः सर्वे पुत्रैश्च तव भारत। अग्रतः सर्वसैन्यानां व्यूहस्य प्रमुखे स्थिताः॥<br><br>4479: द्रोणो भूरिश्रवाः शल्यो भगदत्तश्च मारिष। दक्षिणं पक्षमाश्रित्य स्थिता व्यूहस्य दंशिताः॥<br><br>4480: अश्वत्थामा सोमदत्तश्चावत्यौ च महारथौ। महत्या सेनया युक्ता वामं पक्षमपालयन्॥<br><br>4481: दुर्योधनो महाराज त्रिगर्तेः सर्वतो वृतः। व्यूहमध्ये स्थितो राजन् पाण्डवान् प्रति भारत॥<br><br>4482: अलम्बुषो रथश्रेष्ठः श्रुतायुश्च महारथः। पृष्ठतः सर्वसैन्यानां स्थितो व्यूहस्य दंशितौ॥<br><br>4483: एवं च तं तदा व्यूहं कृत्वा भारत तावकाः। संनद्धाः समदृश्यन्त प्रतपन्त इवाग्नयः॥<br><br>4484: ततो युधिष्ठिरो राजा भीमसेनश्च पाण्डवः। नकुलः सहदेवश्च माद्रीपुत्रावुभावपि॥<br><br>4485: अग्रतः सर्वसैन्यानां स्थिता व्यूहस्य दंशिताः। धृष्टद्युम्नो विराटश्च सात्यकिश्च महारथः॥<br><br>4486: स्थिताः सैन्येन महता परानीकविनाशनाः। शिखण्डी विजयश्चैव राक्षसश्च घटोत्कचः॥<br><br>4487: चेकितानो महाबाहुः कुन्तिभोजश्च वीर्यवान्। स्थिता रणे महाराज महत्या सेनया वृताः॥<br><br>4488: अभिमन्युर्महेष्वासो द्रुपदश्च महाबलः। युयुधानो महेष्वासो युधामन्युश्च वीर्यवान्॥<br><br>4489: केकया भ्रातरश्चैव स्थिता युद्धाय दंशिताः। एवं तेऽपि महाव्यूहं प्रतिव्यूह्य सुदुर्जयम्॥<br><br>4490: पाण्डवाः समरे शूराः स्थिता दशिताः। तावकास्तु रणे यत्ताः सहसेना नराधिपाः॥<br><br>4491: अभ्युद्ययू रणे पार्थान् भीष्मं कृत्वाऽग्रतो नृप। तथैव पाण्डवा राजन् भीमसेनपुरोगमा:॥<br><br>4492: भीष्मं योद्धृममीप्सन्तः संग्रामे विजयैषिणः। क्ष्वेडाः किलकिलाः शङ्खान् क्रकचान् गोविषाणिकाः। । भेरीमृदङ्गपणवान् नादयन्तश्च पुष्करान्। पाण्डवा अभ्यवर्तन्त नदन्तो भैरवान् स्वान्॥<br><br>4493: भैरीमृदङ्गशङ्खानां दुन्दुभीनां च निःस्वनः। उत्कृष्टसिंहनादैश्च वल्गितैश्च पृथग्विधैः॥<br><br>4494: वयं प्रतिनदन्तस्तानगच्छाम त्वरान्विताः। सहसैवाभिसंक्रुद्धास्तदाऽऽसीत् तुमुलं महत्॥<br><br>4495: ततोऽन्योन्यं प्रधावन्तः सम्प्रहारं प्रचक्रिरे। ततः शब्देन महता प्रचकम्पे वसुन्धरा॥<br><br>4496: पक्षिणश्च महाघोरं व्याहरन्तो विबभ्रषुः। सप्रभचोदितः सूर्यो निष्प्रभः समपद्यत॥<br><br>4497: वबुश्च वातास्तुमुलाः शंसन्तः सुमहद् भयम्। घोराश्च घोरनिर्हादाः शिवास्तत्र ववाशिरे॥<br><br>4498: वेदयन्त्यो महाराज महद् वैशसमागतम्। दिशः प्रज्वलिता राजन् पांसुवर्ष पपात च॥<br><br>4499: रुधिरेण समुन्मिश्रमस्थिवर्षं तथैव च। रुदतां वाहनानां च नेत्रेभ्यः प्रापतज्जलम्॥<br><br>4500: सुस्रुवुश्च शकृन्मूत्रं प्रध्यायन्तो विशाम्पते। अन्तर्हिता महानादाः श्रूयन्ते भरतर्षभ॥<br><br>4501: रक्षसां पुरुषादानां नदतां भैरवान् रवान्। सम्पतन्तश्च दृश्यन्ते गोमायुबलवायसा॥<br><br>4502: श्वानश्च विविदैर्नादैर्वाशन्तस्त्र मारिष। ज्वलिताश्च महोल्का वै समाहत्य दिवाकरम्। निपेतुः सहसा भूमौ वेदयन्त्यो महद् भयम्॥<br><br>4503: महान्त्यनीकानि महासमुच्छुये ततस्तयोः पाण्डवधार्तराष्ट्रयोः। चकम्पिरे शङ्खमृदङ्गनि:स्वनैः प्रकम्पितानीव वनानि वायुना॥<br><br>4504: मभ्यायतीनामशिवे मुहूर्ते। बभूव घोषस्तुमुलश्चमूनां वातोद्भुतानामिव सागराणाम्॥<br><br>4505: संजय उवाच अभिमन्यू रथोदारः पिशङ्गैस्तुरगोत्तमैः। अभिदुद्राव तेजस्वी दुर्योधनबलं महत्॥<br><br>4506: विकिरशरवर्षाणि वारिधारा इवाम्बुदः। न शेकुः समरे क्रुद्धं सौभद्रमरिसूदनम्॥<br><br>4507: शस्त्रौघिणं गाहमानं सेनासागरमक्षयम्। निवारयितुमप्याजौ त्वदीयाः कुरुनन्दन॥<br><br>4508: तेन मुक्ता रणे राजशराः शत्रुनिबर्हणाः। क्षत्रियाननयशूरान् प्रेतराजनिवेशनम्॥<br><br>4509: यमदण्डोपमान् घोराज्वलिताशीविषोपमान्। सौभद्रः समरे क्रुद्धः प्रेषयामास सायकान्॥<br><br>4510: सरथान् रथिनस्तूर्णं हयांश्चैव ससादिनः। गजारोहांश्च सगजान् दारयामास फाल्गुनिः॥<br><br>4511: तस्य तत् कुर्वतः कर्म महत् संख्ये महीभृतः। पूजयांचक्रिरे हृष्टाः प्रशशंसुश्च फाल्गुनिम्॥<br><br>4512: तान्यनीकानि सौभद्रो द्रावयामास भारत। तूलराशीनिवाकाशे मारुतः सर्वतो दिशम्॥<br><br>4513: तेन विद्राव्यमाणानि तव सैन्यानि भारत। त्रातारं नाध्यगच्छन्त पङ्के मग्ना इव द्विपाः॥<br><br>4514: विद्राव्य सर्वसैन्यानि तावकानि नरोत्तम। अभिमन्युः स्थितो राजन् विधूमोऽग्निरिव ज्वलन्॥<br><br>4515: न चैनं तावका राजन् विषेहुररिघातिनम्। प्रदीप्तं पावकं यद्वत् पतङ्गाः कालचोदिताः॥<br><br>4516: प्रहरन् सर्वशत्रुभ्यः पाण्डवानां महारथः। अदृश्यत महेष्वासः सवज्र इव वासवः॥<br><br>4517: हेमपृष्ठं धनुश्चास्य ददृशे विचरद् दिशः। तोयदेषु यथा राजन् राजमाना शतह्रदा॥<br><br>4518: शराश्च निशिताः पीता निश्चरन्ति स्म संयुगे। वनात् फुल्लद्रुमाद् राजन् भ्रमराणामिव व्रजाः॥<br><br>4519: तथैव चरतस्तस्य सौभद्रस्य महात्मनः। रथेन काञ्चनाङ्गेन ददृशुर्नान्तरं जनाः॥<br><br>4520: मोहयित्वा कृपं द्रोणं च सबृहद्बलम्। सैन्धवं च महेष्वासो व्यग्ररल्लघु सुष्ठु च॥<br><br>4521: मण्डलीकृतमेवास्य धनुः पश्याम भारत। सूर्यमण्डलसंकाशं दहतस्तव वाहिनीम्॥<br><br>4522: तं दृष्ट्वा क्षत्रियाः शूराः प्रतपन्तं तरस्विनम्। द्विफाल्गुनमिमं लोकं मेनिरे तस्य कर्मभिः॥<br><br>4523: तेनार्दिता महाराज भारती सा महाचमूः। व्यभ्रमत् तत्र तत्रैव योषिन्मदवशादिव॥<br><br>4524: द्रावयित्वा महासैन्यं कम्पयित्वा महारथान्। नन्दयामास सुहृदो मयं जित्वेव वासवः॥<br><br>4525: तेन विद्राव्यमाणानि तव सैन्यानि संयुगे। चक्रुरास्विनं घोरं पर्जन्यनिनदोपमम्॥<br><br>4526: तं श्रुत्वा निनदं घोरं तव सैन्यस्य भारत। मारुतोद्भूतवेगस्य सागरस्येव पर्वणि॥<br><br>4527: दुर्योधनस्तदा राजन्नार्घ्यशृङ्गिमभाषत। एष कर्णिमहाबाहो द्वितीय इव फाल्गुनः॥<br><br>4528: चमू द्रावयते क्रोधात् वृत्रो देवचमूमिव। तस्य चान्यन्न पश्यामि संयुगे भेषजं महत्॥<br><br>4529: ऋते त्वां राक्षसश्रेष्ठं सर्वविद्यासु पारगम्। स गत्वा त्वरितं वीरं जहि सौभद्रमाहवे॥<br><br>4530: वयं पार्थं हनिष्यामो भीष्मद्रोणपुरोगमाः। स एवमुक्तो बलवान् राक्षसेन्द्रः प्रतापवान्॥<br><br>4531: प्रययौ समरे तूर्णं तव पुत्रस्य शासनात्। नर्दमानो महानादं प्रावृषीव बलाहकः॥<br><br>4532: तस्य शब्देन महता पाण्डवानां बलं महत्। प्राचलत् सर्वतो राजन् वातोद्भूत इवार्णवः॥<br><br>4533: बहवश्च महाराज तस्य नादेन भीषिताः। प्रियान् प्राणान् परित्यज्य निपेतुर्धरणीतले॥<br><br>4534: कार्णािश्चापि मुदा युक्तः प्रगृह्य सशरं धनुः। नृत्यन्निव रथोपस्थे तद् रक्षः समुपाद्रवत्॥<br><br>4535: ततः स राक्षसः क्रुद्धः सम्प्राप्यैवार्जुनि रणे। नातिदूरे स्थितां तस्य द्रावयामास वै चमूम्॥<br><br>4536: तां वध्यमानां च तथा पाण्डवानां महाचमूम्। प्रत्युद्ययौ रणे रक्षो देवसेनां यथा बलः॥<br><br>4537: विमर्दः सुमहानासीत् तस्य सैन्यस्य मारिष। रक्षसा घोररूपेण वध्यमानस्य संयुगे। ॥<br><br>4538: ततः शरसहस्रेस्तां पाण्डवानां महाचमूम्। व्यद्रावयद् रणे रक्षो दर्शयन् स्वपराक्रमम्॥<br><br>4539: सा वध्यमाना च तथा पाण्डवानामनीकिनी। रक्षसा घोररूपेण प्रदुद्राव रणे भयात्॥<br><br>4540: प्रमृद्य च रणे सेनां पद्मिनी वारणो यथा। ततोऽभिदुद्राव रणे द्रौपदेयान् महाबलान्॥<br><br>4541: ते तु क्रुद्धा महेष्वासा द्रौपदेयाः प्रहारिणः। राक्षसं दुद्रुवुः संख्ये ग्रहाः पञ्च रविं यथा। ॥<br><br>4542: वीर्यवद्भिस्ततस्तैस्तु पीडितो राक्षसोत्तमः। यथा युगक्षये घोरे चन्द्रमाः पञ्चभिर्ग्रहै:॥<br><br>4543: प्रतिविन्ध्यस्ततो रक्षो बिभेद निशितैः शरैः। सर्वपारशवैस्तूर्णैरकुण्ठागैर्महाबलः॥<br><br>4544: स तैर्भिन्नतनुत्राणः शुशुभे राक्षसोत्तमः। मरीचिभिरिवार्कस्य संस्यूतो जलदो महान्॥<br><br>4545: विषक्तैः स शरैश्चापि तपनीयपरिच्छदैः। आHशृङ्गिर्बभौ राजन् दीप्तशृङ्ग इवाचलः॥<br><br>4546: ततस्ते भ्रातरः पञ्च राक्षसेन्द्रं महाहवे। विव्यधुनिशितैर्वाणैस्तपनीयविभूषितैः॥<br><br>4547: स निर्भिन्नः शरैोरैर्भुजगैः कोपितैरिव। अलम्बुषो भृशं राजन् नागेन्द्र इव चुक्रुधे॥<br><br>4548: सोऽतिविद्धो महाराज मुहूर्तमथ मारिष। प्रविवेश तमो दीर्घं पीडितस्तैर्महारथैः॥<br><br>4549: प्रतिलभ्य ततः संज्ञां क्रोधेन द्विगुणीकृतः। चिच्छेद सायकांस्तेषां ध्वजांश्चैव धनूंषि च॥<br><br>4550: एकैकं पञ्चभिर्बाणैराजघान स्मयन्निव। अलम्बुषो रथोपस्थे नृत्यन्निव महारथः॥<br><br>4551: त्वरमाणः सुसंरब्धो हयांस्तेषां महात्मनाम्। जघान राक्षसः क्रुद्धः सारथींश्च महाबलः॥<br><br>4552: बिभेद च सुसंरब्धः पुनश्चैनान् सुसंशितैः। शरैर्बहुविधाकारैः शतशोऽथ सहस्रशः॥<br><br>4553: विरथांश्च महेष्वासान् कृत्वा तत्र स राक्षसः। अभिदुद्राव वेगेन हन्तुकामो निशाचरः॥<br><br>4554: तानर्दितान् रणे तेन राक्षसेन दुरात्मना। दृष्ट्वार्जुनसुतः संख्ये राक्षसं समुपाद्रवत्॥<br><br>4555: तयोः समभवद् युद्धं वृत्रवासवयोरिव। ददृशुस्तावकाः सर्वे पाण्डवाश्च महारथाः॥<br><br>4556: तौ समेतौ महायुद्धे क्रोधदीप्तौ परस्परम्। महाबलौ महाराज क्रोधसंरक्तलोचनौ॥<br><br>4557: परस्परमवेक्षतां कालानलसमौ युधि। तयोः समागमो घोरो बभूव कटुकोदयः॥<br><br>4558: यथा देवासुरे युद्धे शक्रशम्बरयोः पुरा॥<br><br>4559: धृतराष्ट्र उवाच आर्जुनि समरे शूरं विनिघ्नन्तं महारथान्। अलम्बुषः कथं युद्धे प्रत्ययुध्यत संजय॥<br><br>4560: आर्थ्यशृङ्गिं कथं चैव सौभद्रः परवीरहा। तन्ममाचक्ष्व तत्त्वेन यथावृत्तं स्म संयुगे॥<br><br>4561: धनंजयश्च किं चक्रे मम सैन्येषु संयुगे। भीमो वा रथिनां श्रेष्ठो राक्षसो वा घटोत्कचः॥<br><br>4562: नकुलः सहदेवो वा सात्यकिर्वा महारथः। एतदाचक्ष्व मे सत्यं कुशलो ह्यसि संजय॥<br><br>4563: संजय उवाच हन्त तेऽहं प्रवक्ष्यामि संग्राम लोमहर्षणम्। यथाभूद् राक्षसेन्द्रस्य सौभद्रस्य च मारिष॥<br><br>4564: अर्जुनश्च यथा संख्ये भीमसेनश्च पाण्डवः। नकुलः सहदेवश्च रणे चक्रुः पराक्रमम्॥<br><br>4565: तथैव तावकाः सर्वे भीष्मद्रोणपुरःसराः। अद्भुतानि विचित्राणि चक्रुः कर्माण्यभीतवत्॥<br><br>4566: अलम्बुषस्तु समरे अभिमन्युं महारथम्। विनद्य सुमहानादं तर्जयित्वा मुहुर्मुहुः॥<br><br>4567: अभिदुद्राव वेगेन तिष्ठ तिष्ठेति चाब्रवीत्। अभिमन्युश्च वेगेन सिंहवद् विनदन् मुहुः॥<br><br>4568: आर्ण्यशृङ्गिं महेष्वासं पितुरत्यन्तवैरिणम्। ततः समीयतुः संख्ये त्वरितौ नरराक्षसौ॥<br><br>4569: रथाभ्यां रथिनौ श्रेष्ठो यथा वै देवदानवौ। मायावी राक्षसश्रेष्ठो दिव्यास्त्रश्चैव फाल्गुनिः॥<br><br>4570: ततः कार्णिमहाराज निशितैः सायकैस्त्रिभिः। आर्थ्यशृङ्गि रणे विद्ध्वा पुनर्विव्याध पञ्चभिः॥<br><br>4571: अलम्बुषोऽसंक्रुद्धः कार्ष्णि नवभिराशुगैः। हृदि विव्याध वेगेन तोत्रैरिव महाद्विपम्॥<br><br>4572: ततः शरसहस्रेण क्षिप्रकारी निशाचरः। अर्जुनस्य सुतं संख्ये पीडयामास भारत॥<br><br>4573: अभिमन्युस्ततः क्रुद्धो नवभिनतपर्वभिः। बिभेद निशितैर्बाणै राक्षसेन्द्र महोरसि॥<br><br>4574: ते तस्य विविशुस्तूर्णं कायं निर्भिद्य मर्मसु। त तैर्विभिन्नसर्वाङ्गः शुशुभे राक्षसोत्तमः॥<br><br>4575: पुष्पितैः किंशुकै राजन् संस्तीर्ण इव पर्वतः। संधारयाणश्च शरान् हेमपुङ्खान् महाबलः॥<br><br>4576: विबभौ राक्षसश्रेष्ठः : सज्वाल इव ततः क्रुद्धो महाराज आHशृङ्गिरमर्षणः॥<br><br>4577: पर्वतः। पत्रिभिः। महेन्द्रप्रतिमं कार्णि छादयामास तेन ते विशिखा मुक्ता यमदण्डोपमाः शिताः॥<br><br>4578: अभिमन्युं विनिर्भिद्य प्राविशन्त धरातलम्। तथैवार्जुनिना मुक्ताः शराः कनकभूषणाः॥<br><br>4579: अलम्बुषं विनिर्भिद्य प्राविशन्त धरातलम्। सौभद्रस्तु रणे रक्षः शरैः संनतपर्वभिः॥<br><br>4580: चक्रे विमुखमासाद्य मयं शक्र इवाहवे। विमुखं च ततो रक्षो वध्यमानं रणेऽरिणा॥<br><br>4581: प्रादुश्चक्रे महामायां तामसी परतापनाम्। ततस्ते तमसा सर्वे वृताश्चासन् महीपते॥<br><br>4582: नाभिमन्युमपश्यन्त नैव स्वान् न परान् रणे। अभिमन्युश्च तद् दृष्ट्वा घोररूपं महत्तमः॥<br><br>4583: प्रादुश्चक्रेऽस्त्रमत्युग्रं भास्करं कुरुनन्दनः। ततः प्रकाशमभवज्जगत् सर्वं महीपते॥<br><br>4584: तां चाभिजनिवान् मायां राक्षसस्य दुरात्मनः। संक्रुद्धश्च महावीर्यो राक्षसेन्द्रं नरोत्तमः॥<br><br>4585: छादयामास समरे शरैः संनतपर्वभिः। बह्वीस्तथान्या मायाश्च प्रयुक्तास्तेन रक्षसा॥<br><br>4586: सर्वास्त्रविदमेयात्मा वारयामास फाल्गुनिः। हतमायं ततो रक्षो वध्यमानं च सायकैः॥<br><br>4587: रथं तत्रैव संत्यज्य प्राद्रवन्महतो भयात्। तस्मिन् विनिर्जिते तूर्णं कूटयोधिनि राक्षसे॥<br><br>4588: आर्जुनिः समरे सैन्यं तावकं सम्ममर्द ह। मदान्धो गन्धनागेन्द्रं सपद्मां पद्मिनीमिव॥<br><br>4589: ततः शान्तनवो भीष्मः सैन्यं दृष्ट्वाभिविद्रुतम्। महता शरवर्षेण सौभद्रं पर्यवारयत्॥<br><br>4590: कोष्ठीकृत्य च तं वीरं धार्तराष्ट्रा महारथाः। एकं सुबहवो युद्धे ततक्षुः सायकैदृढम्॥<br><br>4591: स तेषां रथिनां वीरः पितुस्तुल्यपराक्रमः। सदृशो वासुदेवस्य विक्रमेण बलेन च॥<br><br>4592: उभयोः सदृशं कर्म स पितुर्मातुलस्य च। रणे बहुविधं चक्रे सर्वशस्त्रभृतां वरः॥<br><br>4593: ततो धनंजयो वीरो विनिमंस्तव सैनिकान्। आससाद रणे भीष्मं पुत्रप्रेप्सुरमर्षणः॥<br><br>4594: तथैव समरे राजन् पिता देवव्रतस्तव। आससाद रणे पार्थं स्वर्भानुरिव भास्करम्॥<br><br>4595: ततः सरथनागाश्वाः पुत्रास्तव जनेश्वर। परिववू रणे भीष्मं जुगुपुश्च समन्ततः॥<br><br>4596: तथैव पाण्डवा राजन् परिवार्य धनंजयम्। रणाय महते युक्ता दंशिता भरतर्षभ॥<br><br>4597: शारद्वतस्ततो राजन् भीष्मस्य प्रमुखे स्थितम्। अर्जुनं पञ्चविंशत्या सायकानां समाचिनोत्॥<br><br>4598: प्रत्युद्गम्याथ विव्याध सात्यकिस्तं शितैः शरैः। पाण्डवप्रियकामार्थं शार्दूल इव कुञ्जरम्॥<br><br>4599: गौतमोऽपि त्वरायुक्तो माधवं नवभिः शरैः। हृदि विव्याध संक्रुद्धः कङ्कपत्रपरिच्छदैः। :॥<br><br>4600: शैनेयोऽपि ततः क्रुद्धश्चापमानम्य वेगवान्। गौतमान्तकरं तूर्णं समाधत्त शिलीमुखम्॥<br><br>4601: तमापतन्तं वेगेन शक्राशनिसमद्युतिम्। द्विधा चिच्छेद संक्रुद्धो द्रौणिः परमकोपनः॥<br><br>4602: समुत्सृज्याथ शैनेयो गौतमं रथिनां वरः। द्रौणि राहुः खे शशिनं यथा॥<br><br>4603: तस्य द्रोणसुतश्चापं द्विधा चिच्छेद भारत। अथैनं छिन्नधन्वानं ताडयामास सायकैः॥<br><br>4604: सोऽन्यत् कार्मुकमादाय शत्रुजं भारसाधनम्। द्रौणि षष्ट्या महाराज बाह्वोरुरसि चार्पयत्। ॥<br><br>4605: स विद्धो व्यथितश्चैव मुहूर्तं कश्मलायुतः। निषसाद रथोपस्थे ध्वजयष्टिं समाश्रितः॥<br><br>4606: अभ्यद्रवद् रणे प्रतिलभ्य ततः संज्ञां द्रोणपुत्रः प्रतापवान्। वार्ष्णेयं समरे क्रुद्धो नाराचेन समार्पयत्॥<br><br>4607: शैनेयं स तु निर्भिद्य प्राविशद् धरणीतलम्। वसन्तकाले बलवान् बिलं सर्पशिशुर्यथा॥<br><br>4608: अथापरेण भल्लेन माधवस्य ध्वजोत्तमम्। चिच्छेद समरे द्रौणिः सिंहनादं मुमोच ह॥<br><br>4609: पुनश्चैनं शरै। रैश्छादयामास भारत। निदाघान्ते महाराज यथा मेघो दिवाकरम्॥<br><br>4610: सात्यकोऽपि महाराज शरजालं निहत्य तत्। द्रौणिमभ्यकिरत् तूर्णं शरजालैरनेकधा॥<br><br>4611: तापयामास च द्रौणि शैनेयः परवीरहा। विमुक्तो मेघजालेन यथैव तपनस्तथा॥<br><br>4612: शराणां च सहस्रेण पुनरेव समुद्यतः। सात्यकिश्छादयामास ननाद च महाबलः॥<br><br>4613: दृष्ट्वा पुत्रं च तं ग्रस्तं राहुणेव निशाकरम्। अभ्यद्रवत शैनेयं भारद्वाजः प्रतापवान्॥<br><br>4614: विव्याध च सुतीक्ष्णेन पृषत्केन महामृधे। परीप्सन् स्वसुतं वार्ष्णेयेनाभिपीडितम्॥<br><br>4615: सात्यकिस्तु रणे हित्वा गुरुपुत्रं महारथम्। द्रोणं विव्याध विंशत्या सर्वपारशवैः शरैः॥<br><br>4616: तदन्तरममेयात्मा कौन्तेयः शत्रुतापनः। अभ्यद्रवद् रणे क्रुद्धो द्रोणं प्रति महारथः॥<br><br>4617: ततो द्रोणश्च पार्थश्च समेयेतां महामृधे। यथा बुधश्च शुक्रश्च महाराज नभस्तले॥<br><br>4618: धृतराष्ट्र उवाच कथं द्रोणो महेष्वासः पाण्डवश्च धनंजयः। समीयतू रणे यत्तौ तावुभौ पुरुषर्षभौ॥<br><br>4619: प्रियो हि पाण्डवो नित्यं भारद्वाजस्य धीमतः। आचार्यश्च रणे नित्यं प्रियः पार्थस्य संजय॥<br><br>4620: तावुभौ रथिनौ संख्ये हृष्टौ सिंहाविवोत्कटौ। कथं समीयतुर्यत्तौ भारद्वाजधनंजयौ॥<br><br>4621: संजय उवाच न द्रोणः पार्थं जानीते प्रियमात्मनः। क्षत्रधर्म पुरस्कृत्य पार्थो वा गुरुमाहवे॥<br><br>4622: न क्षत्रिया रणे राजन् वर्जयन्ति परस्परम्। निर्मर्यादं हि युध्यन्ते पितृभिर्धातृभिः सह॥<br><br>4623: रणे भारत पार्थेन द्रोणो विद्धस्त्रिभिः शरैः। नाचिन्तयच्च तान् बाणान् पार्थचापच्युतान् युधि॥<br><br>4624: शरवृष्ट्या पुनः पार्थश्छादयामास तं रणे। स प्रजज्वाल रोषेण गहनेऽग्निरिवोर्जितः॥<br><br>4625: ततोऽर्जुनं रणे द्रोणः शरैः संनतपर्वभिः। छादयामास राजेन्द्र नचिरादेव भारत॥<br><br>4626: ततो दुर्योधनो राजा सुशर्माणमचोदयत्। द्रोणस्य समरे राजन् पाणिंग्रहणकारणात्॥<br><br>4627: त्रिगर्तराडपि क्रुद्धो भृशमायम्य कार्मुकम्। छादयामास समरे पार्थं बाणैरयोमुखैः॥<br><br>4628: ताभ्याः मुक्ताः शरा राजन्नन्तरिक्षे विरेजिरे। हंसा इव महाराज शरत्काले नभस्तले॥<br><br>4629: ते शराः प्राप्य कौन्तेयं समन्ताद् विविशुः प्रभो। फलभारनतं यद्वत् स्वादुवृक्षं विहङ्गमाः॥<br><br>4630: अर्जुनस्तु रणे नादं विनद्य रथिनां वरः। त्रिगर्तराजं समरे सपुत्रं विव्यधे शरैः॥<br><br>4631: ते वध्यमानाः पार्थेन कालेनेव युगक्षये। पार्थमेवाभ्यवर्तन्त मरणे कृतनिश्चयाः॥<br><br>4632: मुमुचुः शरवृष्टिं पाण्डवस्य रथं प्रति। शरवृष्टिं ततस्तां तु शरवर्षेः समन्ततः॥<br><br>4633: प्रतिजग्राह राजेन्द्र तोयवृष्टिमिवाचलः। तत्राद्भुतमपश्याम बीभत्सोर्हस्तलाघवम्॥<br><br>4634: विमुक्तां बहुभिर्योधैः शस्त्रवृष्टिं दुरासदाम्। यदेको वारयामास मारुतोऽभ्रगणानिव॥<br><br>4635: कर्मणा तेन पार्थस्य तुतुषुर्देवदानवाः। अथ क्रुद्धो रणे पार्थस्त्रिगर्तान् प्रति भारत॥<br><br>4636: मुमोचास्त्रं महाराज वायव्यं पृतनामुखे। प्रादुरासीत् ततो वायुः क्षोभयाणो नभस्तलम्॥<br><br>4637: पातयन् वै तरुगणान् विनिघ्नंश्चैव सैनिकान्। ततो द्रोणोऽभिवीक्ष्यैव वायव्यास्त्रं सुदारुणम्॥<br><br>4638: शैलमन्यन्महाराज घोरमस्त्रं मुमोच ह। द्रोणेन युधि निर्मुक्ते तस्मिन्नस्त्रे नराधिप। ॥<br><br>4639: प्रशशाम ततो वायुः प्रसन्नाश्च दिशो दश। ततः पाण्डुसुतो वीरस्त्रिगर्तस्य रथव्रजान्। ॥<br><br>4640: निरुत्साहान् रणे चक्रे विमुखान् विपराक्रमान्। ततो दुर्योधनश्चैव कृपश्च रथिनां वरः॥<br><br>4641: अश्वत्थामा तथा शल्यः काम्बोजश्च सुदक्षिणः। विन्दानुविन्दावावन्त्यौ बाह्निकः सह बाल्हिकैः॥<br><br>4642: महता रथवंशेन पार्थस्यावारयन् दिशः। तथैव भगदत्तश्च श्रुतायुश्च महाबलः॥<br><br>4643: गजानीकेन भीमस्य ताववारयतां दिशः। भूरिश्रवाः शलश्चैव सौबलश्च विशाम्पते॥<br><br>4644: शरौर्घविमलैस्तीक्ष्णैर्माद्रीपुत्राववारयन्। भीष्मस्तु संहतः संख्ये धातराष्ट्रैः ससैनिकैः॥<br><br>4645: युधिष्ठिरं समासाद्य सर्वतः पर्यवारयत्। आपतन्तं गजानीकं दृष्ट्वा वृकोदरः॥<br><br>4646: लेलिहन् सृक्किणी वीरो मृगराडिव कानने। भीमस्तु रथिनां श्रेष्ठो गदां गृह्य महाहवे॥<br><br>4647: अवप्लुत्य रथात् तूर्णं तव सैन्यान्यभीषयत्। तमुद्वीक्ष्य गदाहस्तं ततस्ते गजसादिनः॥<br><br>4648: परिववू रणे यत्ता भीमसेनं समन्ततः। गजमध्यमनुप्राप्तः पाण्डवः स व्यराजत॥<br><br>4649: मेघजालस्य महतो यथा मध्यगतो रविः। व्यधमत् स गजानीकं गदया पाण्डवर्षभः॥<br><br>4650: महाभ्रजालमतुलं मातरिश्वेव संततम्। ते वध्यमाना बलिना भीमसेनेन दन्तिनः॥<br><br>4651: आर्तनादं रणे चक्रुर्गर्जन्तो जलदा इव। बहुधा दारितश्चैव विषाणैस्तत्र दन्तिभिः॥<br><br>4652: फुल्लाशोकनिभः पार्थः शुशुभे रणमूर्धनि। विषाणे दन्तिनं गृह्य निर्विषाणमथाकरोत्॥<br><br>4653: विषाणेन च तेनैव कुम्भेऽभ्याहत्य दन्तिनम्। पातयामास समरे दण्डहस्त इवान्तकः॥<br><br>4654: शोणिताक्ता गदां बिभ्रन्मेदोमज्जाकृतच्छविः। कृताभ्यङ्गः शोणितेन रुद्रवत् प्रत्यदृश्यता॥<br><br>4655: एवं ते वध्यमानाश्च हतशेषा महागजाः। प्राद्रवन्त दिशो राजन् विमृदन्तः स्वकं बलम्॥<br><br>4656: द्रवद्भिस्तैर्महानागैः समन्ताद् भरतर्षभ। दुर्योधनबलं सर्वं पुनरासीत् पराङ्मुखम्॥<br><br>4657: संजय उवाच मध्यन्दिने महाराज संग्रामः समपद्यत। लोकक्षयकरो रौद्रो भीष्मस्य सह सोमकैः॥<br><br>4658: गाङ्गेयो रथिनां श्रेष्ठः पाण्डवानामनीकिनीम्। व्यधमन्निशितैर्बाणैः शतशोऽथ सहस्रशः॥<br><br>4659: सम्ममर्द च तत् सैन्यं पिता देवव्रतस्तव। धान्यानामिव लूनानां प्रकरं गोगणा इव॥<br><br>4660: धृष्टद्युम्नः शिखण्डी च विराटो द्रुपदस्तथा। भीष्ममासाद्य समरे शरैर्जघ्नुर्महारथम्॥<br><br>4661: धृष्टद्युम्नं ततो विध्वा विराटं च शरैस्त्रिभिः। दुपदस्य च नाराचं प्रेषयामास भारत॥<br><br>4662: तेन विद्धा महेष्वासा भीष्मेणामित्रकर्षिणा। चुक्रुधुः समरे राजन् पादस्पृष्टा इवोरगाः॥<br><br>4663: शिखण्डी तं च विव्याध भरतानां पितामहम्। स्त्रीमयं मनसा ध्यात्वा नास्मै प्राहरदच्युतः॥<br><br>4664: धृष्टद्युम्नस्तु समरे क्रोधेनाग्निरिव ज्वलन्। पितामहं त्रिभिर्बाणैर्वाह्वोरुरसि चार्पयत्॥<br><br>4665: द्रुपदः पञ्चविंशत्या विराटो दशभिः शरैः। शिखण्डी पञ्चविंशत्या भीष्मं विव्याध सायकैः॥<br><br>4666: सोऽतिविद्धो महाराज शोणितौघपरिप्लुतः। वसन्ते पुष्पशबलो रक्ताशोक इवाबभौ॥<br><br>4667: तान् प्रत्यविध्यद् गाङ्गेयस्त्रिभिस्त्रिभिरजिह्मगैः। द्रुपदस्य च भल्लेन धनुचिच्छेद मारिष॥<br><br>4668: सोऽन्यत् कार्मुकमादाय भीष्मं विव्याध पञ्चभिः। सारथिं च त्रिभिर्बाणैः सुशितै रणमूर्धनि॥<br><br>4669: तथा भीमो महाराज द्रौपद्याः पञ्च चात्मजाः। केकया भ्रातरः पञ्च सात्यकिश्चैव सात्वतः॥<br><br>4670: अभ्यद्रवन्त गाङ्गेयं युधिष्ठिरपुरोगमाः। रिरक्षिषन्तः पाञ्चाल्यं धृष्टद्युम्नपुरोगमाः॥<br><br>4671: तथैव तावकाः सर्वे भीष्मरक्षार्थमुद्यताः। प्रत्युद्ययुः पाण्डुसेनां सहसैन्या नराधिप॥<br><br>4672: तत्रासीत् सुमहद् युद्धं तव तेषां च संकुलम्। नराश्वरथनागानां यमराष्ट्रविवर्धनम्॥<br><br>4673: रथी रथिनमासाद्य प्राहिणोद् यमसादनम्। तथेतरान् समासाद्य नरनागाश्वसादिनः॥<br><br>4674: अनयन् परलोकाय शरैः संनतपर्वभिः। शरैश्च विविधैर्पोरैस्तत्र तत्र विशाम्पते॥<br><br>4675: रथास्तु रथिभि_ना हतसारथयस्तथा। विप्रदुताश्चाः समरे दिशो जग्मुः समन्ततः॥<br><br>4676: मृदन्तस्ते नरान् राजन् हयांश्च सुबहून् रणे। वातायमाना दृश्यन्ते गन्धर्वनगरोपमाः॥<br><br>4677: रथिनश्च स्थैींना वर्मिणस्तेजसा युताः। कुण्डलोष्णीषिणः सर्वे निष्काङ्गदविभूषणाः॥<br><br>4678: देवपुत्रसमाः सर्वे शौर्ये शक्रसमा युधि। ऋद्ध्या वैश्रवणं चाति नयेन च बृहस्पतिम्॥<br><br>4679: सर्वलोकेश्वराः शूरास्तत्र तत्र विशाम्पते। विप्रद्रुता व्यदृश्यन्त प्राकृता इव मानवाः। । २३। दन्तिनश्च नरश्रेष्ठ हीनाः परमसादिभिः। मृदन्तः स्वान्यनीकानि निपेतुः सर्वशब्दगाः॥<br><br>4680: चर्मभिश्चामरैश्चत्रैः पताकाभिश्च मारिष। छत्रैः सिहतैर्हमदण्डैश्चामरैश्च समन्ततः॥<br><br>4681: विशीर्णैविप्रधावन्तो दृश्यन्ते स्म दिशो दश। नवमेघप्रतीकाशा जलदोपमनिःस्वनाः॥<br><br>4682: तथैव दन्तिभिहींना गजारोहा विशाम्पते। प्रधावन्तोऽन्वदृश्यन्त तव तेषां च संकुले॥<br><br>4683: नानादेशसमुत्थांतुरगान हेमभूषितान्। वातायमानानद्राक्षं शतशोऽथ सहस्रशः॥<br><br>4684: अश्वारोहान् हतैरश्चैर्ग्रहीतासीन् समन्ततः। द्रवमाणानपश्याम द्राव्यमाणांश्च संयुगे॥<br><br>4685: गजो गजं समासाद्य द्रवमाणं महाहवे। ययौ प्रमृद्य तरसा पादातान् वाजिनस्तथा॥<br><br>4686: तथैव च रथान् राजन् प्रममर्द रणे गजः। रथाश्चैव समासाद्य पतितांस्तुरगान् भुवि॥<br><br>4687: व्यमृद्न् समरे राजंस्तुरगाश्च नरान् रणे। एवं ते बहुधा राजन् प्रत्यमृद्न् परस्परम्॥<br><br>4688: तस्मिन् रौद्रे तथा युद्धे वर्तमाने महाभये। प्रावर्तत नदी घोरा शोणितान्त्रतरङ्गिणी॥<br><br>4689: अस्थिसंघातसम्बाधा केशशैवलशाद्वला। रथह्रदा शरावर्ता हयमीना दुरासदा॥<br><br>4690: शीर्षोपलसमाकीर्णा हस्तिग्राहसमाकुला। कवचोष्णीषफेनौघा धनुर्वेगासिकच्छपा॥<br><br>4691: पताकाध्वजवृक्षाढ्या महँकूलापहारिणी। क्रव्यादहंससंकीर्णा यमराष्ट्रविवर्धनी॥<br><br>4692: तां नदी क्षत्रियाः शूरा रथनागहयप्लवैः। प्रतेरुर्बहवो राजन् भयं त्यक्त्वा महारथाः॥<br><br>4693: अपोवाह रणे भीरून् कश्मलेनाभिसंवृतान्। यथा वैतरणी प्रेतान् प्रेतराजपुरं प्रति॥<br><br>4694: प्राक्रोशन् क्षत्रियास्तत्र दृष्ट्वा तद् वैशसं महत्। दुर्योधनापराधेन गच्छन्ति क्षत्रियाः क्षयम्॥<br><br>4695: गुणवत्सु कथं द्वेषं धृतराष्ट्रो जनेश्वरः। कृतवान् पाण्डुपुत्रेषु पापात्मा लोभमोहितः॥<br><br>4696: एवं बहुविधा वाचः श्रूयन्ते स्म परस्परम्। पाण्डवस्तवसंयुक्ताः पुत्राणां ते सुदारुणाः॥<br><br>4697: ता निशम्य ततो वाचः सर्वयोधैरुदाहृताः। आगस्कृत् सर्वलोकस्य पुत्रो दुर्योधनस्तव॥<br><br>4698: भीष्मं द्रोणं कृपं चैव शल्यं चोवाच भारत। युध्यध्वमनहंकाराः किं चिरं कुरुथेति च॥<br><br>4699: ततः प्रववृत्ते युद्धं कुरूणां पाण्डवैः सह। अक्षद्यूतकृतं राजन् सुघोरं वैशसं तदा॥<br><br>4700: यत् पुरा न निगृह्णासि वार्यमाणो महात्मभिः। वैचित्रवीर्य तस्येदं फलं पश्य सुदारुणम्॥<br><br>4701: न हि पाण्डुसुता राजन् ससैन्याः सपदानुगाः। रक्षन्ति समरे प्राणान् कौरवा वापि संयुगे॥<br><br>4702: एतस्मात् कारणाद् घोरो वर्तते स्वजनक्षयः। दैवाद् वा पुरुषव्याघ्र तव चापनयानृप॥<br><br>4703: संजय उवाच अर्जुनस्तान् नरव्याघ्रः सुशर्मानुचरान् नृपान्। अनयत् प्रेतराजस्य सदनं सायकैः शितैः॥<br><br>4704: सुशर्मापि ततो बाणैः पार्थं विव्याध संयुगे। वासुदेवं च सप्तत्या पार्थं च नवभिः पुनः॥<br><br>4705: तं निवार्य शरौघेण शक्रसूनुर्महारथः। सुशर्मणो रणे योद्धान् प्राहिणोद् यमसादनम्॥<br><br>4706: ते वध्यमानाः पार्थेन कालेनेव युगक्षये। व्यद्रवन्त रणे राजन् भये जाते महारथाः॥<br><br>4707: उत्सृज्य तुरगान् केचिद् रथान् केचिच्च मारिष। गजानन्ये समुत्सृज्य प्राद्रवन्त दिशो दश॥<br><br>4708: अपरे तु तदाऽऽदाय वाजिनागरथान् रणे। त्वरया परया युक्ताः प्राद्रवन्त विशाम्पते॥<br><br>4709: पादाताश्चापि शस्त्राणि समुत्सृज्य महारणे। निरपेक्षा व्यधावन्त तेन तेन स्म भारत॥<br><br>4710: वार्यमाणाः सुबहुशस्वैगर्तेन सुशर्मणा। तथान्यैः पार्थिवश्रेष्ठैर्न व्यतिष्ठन्त संयुगे॥<br><br>4711: तद् बलं प्रद्रुतं दृष्ट्वा पुत्रो दुर्योधनस्तव। पुरस्कृत्य रणे भीष्मं सर्वसैन्यपुरस्कृतः॥<br><br>4712: सर्वोद्योगेन महता धनंजयमुपाद्रवत्। त्रिगर्ताधिपतेरर्थे जीवितस्य विशाम्पते। ॥<br><br>4713: स एकः समरे तस्थौ किरन् बहुविधाञ्शरान्। भ्रातृभिः सहितः सर्वैः शेषा हि प्रद्रुता नराः॥<br><br>4714: तथैव पाण्डवा राजन सर्वोद्योगेन दंशिताः। प्रययुः फाल्गुनार्थाय यत्र भीष्मो व्यतिष्ठत॥<br><br>4715: ज्ञायमाना रणे वीर्यं घोरं गाण्डीवधन्वनः। हाहाकारकृतोत्साहा भीष्मं जग्मुः समन्ततः॥<br><br>4716: ततस्तालध्वजः शूरः पाण्डवानां वरूथिनीम्। छादया समरे शरैः संनतपर्वभिः॥<br><br>4717: एकीभूतास्ततः सर्वे कुरवः सह पाण्डवैः। अयुध्यन्त महाराज मध्यं प्राप्ते दिवाकरे॥<br><br>4718: सात्यकिः कृतवर्माणं विद्ध्वा पञ्चभिराशुगैः। अतिष्ठदाहवे शूरः किरन् बाणान् सहस्रशः॥<br><br>4719: तथैव दुपदो राजा द्रोणं विद्ध्वा शितैः शरैः। पुनर्विव्याध सप्तत्या सारथिं चास्य पञ्चभिः॥<br><br>4720: भीमसेनस्तु राजानं बाह्रीकं प्रपितामहम्। विद्ध्वा नदन्तमहानादं शार्दूल इव कानने॥<br><br>4721: आर्जुनिश्चित्रसेनेन विद्धो बहुभिराशुगैः। अतिष्ठदाहवे शूरः किरन् बाणान् सहस्रशः॥<br><br>4722: चित्रसेनं त्रिभिर्बाणैर्विव्याध समरे भृशम्। समागतौ तौ तु रणे महामात्रौ व्यरोचताम्॥<br><br>4723: यथा दिवि महाघोरौ राजन् बुधशनैश्चरौ। तस्याश्वांश्चतुरो हत्वा सूतं च नवभिः शरैः॥<br><br>4724: ननाद बलवन्नादं सौभद्रः परवीरहा। हताश्वात् तु रथात् तूर्णंसोऽवप्लुत्य महारथः॥<br><br>4725: आरुरोह रथं तूर्णं दुर्मुखस्य विशाम्पते। द्रोणश्च द्रुपदं भित्त्वा शरैः संनतपर्वभिः॥<br><br>4726: सारथिं चास्य विव्याध त्वरमाणः पराक्रमी। पीड्यमानस्ततो राजा द्रुपदो वाहिनीमुखे॥<br><br>4727: अपायाज्जवनैरश्वैः पूर्ववैरमनुस्मरन्। भीमसेनस्तु राजानं मुहूर्तादिव बाह्निकम्॥<br><br>4728: व्यश्वसूतरथं चक्रे सर्वसैन्यस्य पश्यतः। ससम्भ्रमो महाराज संशयं परमं गतः॥<br><br>4729: अवप्लुत्य ततो वाहाद् बाह्लीकः पुरुषोत्तमः। आरुरोह रथं तूर्णं लक्ष्मणस्य महारणे॥<br><br>4730: सात्यकिः कृतवर्माणं वारयित्वा महारणे। शरैर्बहुविधै राजन्नाससाद पितामहम्॥<br><br>4731: न विद्ध्वा भारतं षष्ट्या निशितैर्लोमवाहिभिः। नृत्यन्निव रथोपस्थे विधुन्वानो महद् धनुः॥<br><br>4732: तस्यायसीं महाशक्तिं चिक्षेपाथ पितामहः। हेमचित्रां महावेगां नागकन्योपमां शुभाम्॥<br><br>4733: तामापतन्ती सहसा मृत्युकल्पां सुदुर्जयाम्। व्यंसयामास वार्ष्णेयो लाघवेन महायशाः॥<br><br>4734: अनासाद्य तु वार्ष्णेयं शक्तिः परमदारुणा। न्यपतद् धरणीपृष्ठे महोल्केव महाप्रभा॥<br><br>4735: वार्ष्णेयस्तु ततो राजन् स्वां शक्तिं कनकप्रभाम्। वेगवद् गृह्य चिक्षेप पितामहरथं प्रति॥<br><br>4736: वार्ष्णेयभुजवेगेन प्रणुन्ना सा महाहवे। अभिदुद्राव वेगेन कालरात्रिर्यथा नरम्॥<br><br>4737: तामापतन्ती सहसा द्विधा चिच्छेद भारत। क्षुरप्राभ्यां सुतीक्ष्णाभ्यां सा व्यशीर्यत मेदिनीम्॥<br><br>4738: छित्त्वा शक्तिं तु गाङ्गेयः सात्यकिं नवभिः शरैः। आजघानोरसि क्रुद्धः प्रसञ्छत्रुकर्शनः॥<br><br>4739: ततः सरथनागाश्वाः पाण्डवाः पाण्डुपूर्वजाः। परिववू रणे भीष्मं माघवत्राणकारणात्॥<br><br>4740: ततः प्रववृते युद्धे तुमुलं लोमहर्षणम्। पाण्डवानां कुरूणां च समरे विजयैषिणाम्॥<br><br>4741: संजय उवाच दृष्ट्वा भीष्मं रणे क्रुद्धं पाण्डवैरभिसंवृतम्। यथा मेधैर्महाराज तपान्ते दिवि भास्करम्॥<br><br>4742: दुर्योधनो महाराज दुःशासनमभाषत। एष शूरो महेष्वासो भीष्मः शूरनिषूदनः॥<br><br>4743: छादितः पाण्डवैः शूरैः समन्ताद् भरतर्षभ। तस्य कार्यं त्वया वीर रक्षणं सुमहात्मनः॥<br><br>4744: रक्ष्यमाणो हि समरे भीष्मोऽस्माकं पितामहः। निहन्यात् समरे यत्तान् पञ्चालान् पाण्डवैः सह॥<br><br>4745: तत्र कार्यतमं मन्ये भीष्मस्यैवाभिरक्षणम्। गोप्ता ह्येष महेष्वासो भीष्मोऽस्माकं महाव्रतः॥<br><br>4746: स भवान् सर्वसैन्येन परिवार्य पितामहम्। समरे कर्म कुर्वाणं दुष्करं परिरक्षतु॥<br><br>4747: स एवमुक्तः समरे पुत्रो दुःशासनस्तव। परिवार्य स्थितो भीष्मं सैन्येन महता वृतः॥<br><br>4748: ततः शतसहस्राणां हयानां सुबलात्मजः। विमलप्रासहस्तानामृष्टितोमरधारिणाम्॥<br><br>4749: दर्पितानां सुवेशानां बलस्थानां पताकिनाम्। शिक्षितैयुद्धकुशलैरुपेतानां नरोत्तमैः॥<br><br>4750: नकुलं सहदेवं च धर्मराजं च पाण्डवम्। न्यवारयन्नरश्रेष्ठान् परिवार्य समन्ततः॥<br><br>4751: ततो दुर्योधनो राजा शूराणां हयसादिनाम्। अयुतं प्रेषयामास पाण्डवानां निवारणे॥<br><br>4752: ११॥<br><br>4753: तैः प्रविष्टैर्महावेगैर्गरुत्मद्भिरिवाहवे। खुराहता धरा राजंश्चकम्पे च ननाद च॥<br><br>4754: खुरशब्दश्च सुमहान् वाजिनां शुश्रुवे तदा। महावंशवनस्येव दह्यमानस्य पर्वते॥<br><br>4755: उत्पतद्भिश्च तैस्तत्र समुद्भूतं महद् रजः। दिवाकररथं प्राप्य छादयामास भास्करम्॥<br><br>4756: वेगवद्भिर्हयैस्तैस्तु क्षोभिता पाण्डवी चमूः। निपतद्भिर्महावेगैर्हसैरिव महत् सरः॥<br><br>4757: (तुरगैर्वायुवेगैश्च तत् सैन्यं व्याकुलीकृतम्। हेषतां चैव शब्देन न प्राज्ञायत किञ्चन। ततो युधिष्ठिरो राजा माद्रीपुत्रौ च पाण्डवौ। ॥<br><br>4758: प्रत्यघ्नस्तरसा वेगं समरे हयसादिनाम्। उद्वृत्तस्य महाराज प्रावृट्कालेऽतिपूर्यतः॥<br><br>4759: पौर्णमास्यामम्बुवेगं यथा वेला महोदधेः। ततस्ते रथिनो राजञ्छरैः संनतपर्वभिः॥<br><br>4760: न्यकृन्तन्नुमाङ्गानि शरेण हयसादिनाम्। ते निपेतुर्महाराज निहता दृढधन्विभिः॥<br><br>4761: नागैरिव महानागा यथावद् गिरिहरे। तेऽपि प्रासैः सुनिशितैः शरैः संनतपर्वभिः॥<br><br>4762: न्यकृन्तन्नुत्तमाङ्गानि विचरन्तो दिशो दश। अभ्याहता हयारोहा ऋष्ठियभर्भरतर्षभ॥<br><br>4763: अत्यजन्नुत्तमाङ्गानि फलानीव महाद्रुमाः। ससादिनो हया राजंस्तत्र तत्र निषूदिताः॥<br><br>4764: पतिताः पात्यमानाश्च प्रत्यदृश्यन्त सर्वशः। वध्यमाना हयाश्चैव प्राद्रवन्तः भयार्दिताः॥<br><br>4765: यथा सिहं समासाद्य मृगाः प्राणपरायणा:। पाण्डवाश्च महाराज जित्वा शत्रून् महामृधे॥<br><br>4766: दध्मुः शङ्खांश्च भेरीश्च ताडयामासुराहवे। ततो दुर्योधनो दीनो दृष्ट्वा सैन्यं पराजितम्॥<br><br>4767: अब्रवीद् भरतश्रेष्ठ मद्रराजमिदं वचः। एष पाण्डुसुतो ज्येष्ठो यमाभ्यां सहितो रणे॥<br><br>4768: पश्यतां वो महाबाहो सेनां द्रावयति प्रभो। तं वारय महाबाहो वेलेव मकरालयम्॥<br><br>4769: त्वं हि संश्रूयसेऽत्यर्थमसाबलविक्रमः। पुत्रस्य तव तद् वाक्यं श्रुत्वा शल्यः प्रतापवान्॥<br><br>4770: स ययौ रथवंशेन यत्र राजा युधिष्ठिरः। तदापतद् वै सहसा शल्यस्य समुदहद् बलम्॥<br><br>4771: महौघवेगं समरे वारयामास पाण्डवः। मद्रराजं च समरे धर्मराजो महारथः॥<br><br>4772: दशभिः सायकैस्तूर्णमाजघान स्तनान्तरे। नकुलः सहदेवश्च तं सप्तभिरजिह्मगैः॥<br><br>4773: मद्रराजोऽपि तान् सर्वानाजघान त्रिभिस्त्रिभिः। युधिष्ठिरं पुनः षष्ट्या विव्याध निशितैः शरैः॥<br><br>4774: माद्रीपुत्रौ च सम्भ्रान्तौ द्वाभ्यां द्वाभ्यामताडयत्। ततो भीमो महाबाहुर्दृष्ट्वा राजानमाहवे॥<br><br>4775: मद्रराजरथं प्राप्तं मृत्योरास्यगतं यथा। अभ्यपद्यत संग्रामे युधिष्ठिरममित्रजित्॥<br><br>4776: ततो युद्धं महाघोरं प्रावर्तत सुदारुणम्। अपरां दिशमास्थाय पतमाने दिवाकरे॥<br><br>4777: संजय उवाच ततः पिता तव क्रुद्धो निशितैः सायकोत्तमैः। आजघान रणे पार्थान् सहसेनान् समन्ततः॥<br><br>4778: भीमं द्वादशभिर्विद्ध्वा सात्यकिं नवभिः शरैः। नकुलं च त्रिभिर्विद्ध्वा सहदेवं च सप्तभिः॥<br><br>4779: युधिष्ठिरं द्वादशभिर्बाह्वोरुरसि चार्पयत्। धृष्टद्युम्नं ततो विद्ध्वा ननाद सुमहाबलः॥<br><br>4780: तं द्वादशाख्यैर्नकुलो माधवश्च त्रिभिः शरैः। धृष्टद्युम्नश्च सप्तत्या भीमसेनश्च सप्तभिः॥<br><br>4781: युधिष्ठिरो द्वादशभिः प्रत्यविध्यत् पितामहम्। द्रोणस्तु सात्यकि विद्ध्वा भीमसेनमविध्यत॥<br><br>4782: एकैकं पञ्चभिर्बाणैर्यमदण्डोपमैः शितैः। तौ च तं प्रत्यविध्येतां त्रिभिस्त्रिभिरजिह्मगैः॥<br><br>4783: तोत्रैरिवं महानागं द्रोणं ब्राह्मणपुङ्गवम्। सौवीराः कितवाः प्राच्याः प्रतीच्योदीच्यमालवाः॥<br><br>4784: अभीषाहाः शूरसेनाः शिवयोऽथ वसातयः। संग्रामे नाजहुर्भीष्मं वध्यमानाः शितैः शरैः॥<br><br>4785: तथैवान्ये महीपाला नानादेशसमागताः। पाण्डवानभ्यवर्तन्त विविधायुधपाणयः॥<br><br>4786: तथैव पाण्डवा राजन् परिवब्रुः पितामहम्। स समन्तात् परिवृतो रथौधैरपराजितः॥<br><br>4787: गहनेऽग्निरिवोत्सृष्टः प्रजज्वाल दहन् परान्। रथाग्न्यगारश्चापार्चिरसिशक्तिगदेन्धनः॥<br><br>4788: शरस्फुलिङ्गो भीष्माग्निर्ददाह क्षत्रियर्षभान्। सुवर्णपुङरिषुभिर्गार्धपक्षौः सुतेजनैः॥<br><br>4789: कर्णिनालीकनाराचैश्छादयामास तद् बलम्। अपातयद् ध्वजांश्चैव रथिनश्च शितैः शरैः॥<br><br>4790: मुण्डतालवनानीव चकार स रथव्रजान्। निर्मनुष्यान् रथान् राजन् गजाश्वांश्च संयुगे॥<br><br>4791: अकरोत् स महाबाहुः सर्वशस्त्रभृतां वरः। तस्य ज्यातलनिर्घोषं विस्फूर्जितमिवाशनेः॥<br><br>4792: निशम्य सर्वभूतानि समकम्पन्त भारत। अमोघा ह्यपतन् बाणाः पितुस्ते भरतर्षभ॥<br><br>4793: नासज्जन्त तनुत्रेषु भीष्मचापच्युताः शराः। हतवीरान् रथान् राजन् संयुक्ताञ्जवनैर्हयैः॥<br><br>4794: अपश्याम महाराज ह्रियमाणान् रणाजिरे। चेदिकाशिकरूषाणं सहस्राणि चतुर्दश॥<br><br>4795: महारथाः समाख्याताः कुलपुत्रास्तनुत्यजः। अपरावर्तिनः सर्वे सुवर्णविकृतध्वजाः॥<br><br>4796: संग्रामे भीष्ममासाद्य व्यादितास्यमिवान्तकम्। निमग्नाः परलोकाय सवाजिरथकुञ्जराः॥<br><br>4797: भग्नाक्षोपस्करान् कांश्चिद् भग्नचक्रांश्च भारत। अपश्याम महाराज शतशोऽथ सहस्रशः॥<br><br>4798: सवरूथे रथैर्भग्नै रथिभिश्च निपातितः। शरैः सुकवचैश्छिन्नैः पट्टिशैश्च विशाम्पते। ॥<br><br>4799: गदाभिर्भिन्दिपालैश्च निशितैश्च शिलीमुखैः। अनुकईंपासङ्गैश्चर्भग्नैश्च मारिष॥<br><br>4800: बाहुभिः कार्मुकैः खङ्गैः शिरोभिश्च सकुण्डलैः। तलत्रैरङ्गुलित्रैश्च ध्वजैश्च विनिपातितैः॥<br><br>4801: चापैश्च बहुधा च्छिन्नैः समास्तीर्यत मेदिनी। हतारोहा गजा राजन् हयाश्च हयसादिनः॥<br><br>4802: न्यपतन्त मतप्राणाः शतशोऽथ सहस्रशः। यतमानाश्च ते वीरा द्रवमाणान् महारथान्॥<br><br>4803: नाशक्नुवन् वारयितुं भीष्मबाणप्रपीडितान्। महेन्द्रसमवीर्येण वध्यमाना महाचमूः॥<br><br>4804: अभज्यत महाराज न च द्वौ सह धावतः। आविद्धरथनागाश्वं पतितध्वजसंकुलम्॥<br><br>4805: अनीकं पाण्डुपुत्राणां हाहाभूतमचेतनम्। जघानात्र पिता पुत्रं पुत्रश्च पितरं तथा। ॥<br><br>4806: प्रियं सखायं चाक्रन्दे सखा दैवबलात् कृतः। विमुच्य कवचानन्ये पाण्डुपुत्रस्य सैनिकाः॥<br><br>4807: प्रकीर्य कैशान् धावन्तः प्रत्यदृश्यन्त सर्वशः। तद् गोकुलमिवोद्भ्रान्तमुद्घान्तरथकूबरम्॥<br><br>4808: ददृशे पाण्डुपुत्रस्य सैन्यमार्तस्वरं तदा। प्रभज्यमानं सैन्यं तु दृष्ट्वा यादवनन्दनः॥<br><br>4809: उवाच पार्थं बीभत्सुं निगृह्य रथमुत्तमम्। अयं स कालः सम्प्राप्तः पार्थ यः काक्षितस्तव॥<br><br>4810: प्रहरास्मिन् नरव्याघ्र न चेन्मोहाद् विमुह्यसे। यत् पुरा कथितं वीर राज्ञां तेषां समागमे॥<br><br>4811: विराटनगरे तात संजयस्य समीपतः। भीष्मद्रोणमुखान् सर्वान् धार्तराष्ट्रस्य सैनिकान्॥<br><br>4812: सानुबन्धान् हनिष्यामि ये मां योत्स्यन्ति संगरे। इति तत् कुरु कौन्तेय सत्यं वाक्यमरिंदम॥<br><br>4813: क्षत्रधर्ममनुस्मृत्य युध्यस्व विगतज्वरः। इत्युक्तो वासुदेवेन तिर्यग्दृष्टिरधोमुखः॥<br><br>4814: अकाम इव बीभत्सुरिदं वचनमब्रवीत्। अवध्यानां वधं कृत्वा राज्यं वा नरकोत्तरम्॥<br><br>4815: दुःखानि वनवासे वा किं नु मे सुकृतं भवेत्। चोदयाश्वान् यतो भीष्मः करिष्ये वचनं तव॥<br><br>4816: पातयिष्यामि दुर्धर्षं भीष्मं कुरुपितामहम्। स चाश्वान् रजतप्रख्यांश्चोदयामास माधवः॥<br><br>4817: यतो भीष्मस्ततो राजन् दुष्प्रेक्ष्यो रश्मिवानिव। दृष्ट्वा पार्थं महाबाहुं भीष्मायोद्यतमाहवे। ततो भीष्मः कुरुश्रेष्ठः सिंहवद् विनदन् मुहुः॥<br><br>4818: धनंजयरथं शीघ्रं शरवर्षैरवाकिरत्। क्षणेन स रथस्तस्य सहयः सहसारथिः॥<br><br>4819: शरवर्षेण महता न प्राज्ञायत भारत। वासुदेवस्त्वसम्भ्रान्तो धैर्यमास्थाय सत्वरः॥<br><br>4820: चोदयामास तानश्वान् विनुन्नान् भीष्मसायकैः। ततः पार्थो धनुर्गृह्य दिव्यं जलदनिःस्वनम्॥<br><br>4821: पातयामास भीष्मस्य धनुश्छित्त्वा शितैः शरैः। सच्छिन्नधन्वा कौरव्यः पुनरन्यन्महद् धनुः॥<br><br>4822: निमेषान्तरमात्रेण सज्यं चक्रे पिता तव। चकर्ष च ततो दो• धनुर्जलदनिःस्वनम्॥<br><br>4823: अथास्य तदपि क्रुद्धश्चिच्छेद धनुरर्जुनः। तस्य तत् पूजयामास लाघवं शान्तनोः सुतः॥<br><br>4824: गाङ्गेयस्त्वब्रवीत् पार्थं धन्विश्रेष्ठमरिंदम। साधु साधु महाबाहो साधु कुन्तीसुतेति च॥<br><br>4825: समाभाष्यैवमपरं प्रगृह्य रुचिरं धनुः। मुमोच समरे भीष्मः शरान् पार्थरथं प्रति॥<br><br>4826: अदर्शयद् वासुदेवो हययाने परं बलम्। मोघान् कुर्वशरांस्तस्य मण्डलानि निदर्शयन्॥<br><br>4827: शुशुभाते नरव्याघ्रौ तौ भीष्मशरविक्षतौ। गोवृषाविव संरब्धौ विषाणोल्लिखिताङ्कितौ॥<br><br>4828: वासुदेवस्तु सम्प्रेक्ष्य पार्थस्य मृदुयुद्धताम्। भीष्मं च शरवर्षाणि सृजनामनिशं युधि॥<br><br>4829: प्रतपन्तमिवादित्यं मध्यमासाद्य सेनयोः। वरान् वरान् विनिघ्नन्तं पाण्डुपुत्रस्य सैनिकान्॥<br><br>4830: युगान्तमिव कुर्वाणं भीष्मं यौधिष्ठिरे बले। नामृष्यत महाबाहुर्माधवः परवीरहा॥<br><br>4831: उत्सृज्य रजतप्रख्यान् हयान् पार्थस्य मारिष। वासुदेवस्ततो योगी प्रचस्कन्द महारथात्॥<br><br>4832: अभिदुद्राव भीष्मं स भुजप्रहरणो बली। प्रतोदपाणिस्तेजस्वी सिंहवद् विनदन् मुहुः॥<br><br>4833: दारयन्निव पद्भ्यां स जगतीं जगदीश्वरः। क्रोधताप्रेक्षणः कृष्णो जिघांसुरमितद्युतिः॥<br><br>4834: ग्रसन्तमिव चेतांसि तावकानां महाहवे। दृष्ट्वा माधवमाक्रन्दे भीष्मायोद्यतमन्तिके॥<br><br>4835: हतो भीष्मो हतो भीष्मस्तत्र तत्र वचो महत्। अश्रूयत महाराज वासुदेवभयात् तदा॥<br><br>4836: पीतकौशेयसंवीतो मणिश्यामो जनार्दनः। शुशुभे विद्रवन् भीष्मं विद्युन्माली यथाम्बुदः॥<br><br>4837: स सिंह इव मातङ्गं यूथर्षभ इवर्षभम्। अभिदुद्राव वेगेन विनदन् यादवर्षभः॥<br><br>4838: तमापतन्तं सम्प्रेक्ष्य पुण्डरीकाक्षमाहवे। असम्भ्रमं रणे भीष्मो विचकर्ष महद् धनुः॥<br><br>4839: उवाच चैव गोविन्दमसम्भ्रान्तेन चेतसा। एह्येहि पुण्डरीकाक्ष देवदेव नमोऽस्तु ते॥<br><br>4840: मामद्य सात्वतश्रेष्ठ पातयस्व महाहवे। त्वया हि देव संग्रामे हतस्यापि ममानघ॥<br><br>4841: श्रेय एव परं कृष्ण लोके भवति सर्वतः। सम्भावितोऽस्मि गोविन्द त्रैलोक्येनाद्य संयुगे॥<br><br>4842: प्रहरस्व यथेष्टं वै दासौऽस्मि तव चानघ। पार्थः समभिद्रुत्य केशवम्॥<br><br>4843: नग्राह महाबाहुर्बाहुभ्यां परिगृह्य वै। निगृह्यमाणः पार्थेन कृष्णो राजीवलोचनः॥<br><br>4844: जगामैवैनमादाय वेगेन पुरुषोत्तमः। पार्थस्तु विष्टभ्य बलाच्चरणौ परवीरहा॥<br><br>4845: अन्वगेव ततः निजग्राह हृषीकेशं कथंचिदं दशमे पदे। तत एवमुवाचार्तः क्रोधपर्याकुलेक्षणम्॥<br><br>4846: निःश्वसन्तं यथा नागमर्जुनः प्रणयात् सखा। निवर्तस्व महाबाहो नानृतं कर्तुमर्हसि॥<br><br>4847: यत् त्वया कथितं पूर्वं न योत्स्यामिति केशव। मिथ्यावादीति लोकास्त्वां कथयिष्यन्ति माधव॥<br><br>4848: ममैषः भारः सर्वो हि हनिष्यामि पितामहम्। शपे केशव शस्त्रेण सत्येन सुकृतेन च॥<br><br>4849: अन्तं यथा गमिष्यामि शत्रूणां शत्रुसूदन। अद्यैव पश्य दुर्धर्षं पात्यमानं महास्थम्॥<br><br>4850: तारापतिमिवापूर्णमन्तकाले यदृच्छया। माधवस्तु वचः श्रुत्वा फाल्गुनस्य महात्मनः॥<br><br>4851: (अभवत् परमप्रीतो ज्ञात्वा पार्थस्य विक्रमम्। न किंचिदुक्त्वा सक्रोध आरुरोह रथं पुनः। तौ रथस्थौ नरव्याघ्रो भीष्मः शान्तनवः पुनः॥<br><br>4852: ववर्ष शरवर्षेण मेघो वृष्ट्या यथाऽचलौ। प्राणानादत्त योधानां पिता देवव्रतस्तव॥<br><br>4853: गभस्तिभिरिवादित्यस्तेजांसि शिशिरात्यये। यथा कूरूणां सैन्यानि बभ युधि पाण्डवाः॥<br><br>4854: तथा पाण्डवसैन्यानि बभञ्ज युधि ते पिता। हतविद्रुतसैन्यास्तु निरुत्साहा विचेतसः॥<br><br>4855: निरीक्षितुं न शेकुस्ते भीष्ममप्रतिमं रणे। मध्यंगतमिवादित्यं प्रतपन्तं स्वतेजसा॥<br><br>4856: ते वध्यमाना भीष्मेण शतशोऽथ सहस्रशः। कुर्वाणं समरे कर्माण्यतिमानुषविक्रमम्॥<br><br>4857: वीक्षांचक्रुर्महाराज पाण्डवा भयपीडिताः। तथा पाण्डवसैन्यानि द्राव्यमाणानि भारत॥<br><br>4858: त्रातारं नाध्यगच्छन्त गावः पङ्कगता इव। पिपीलिका इव क्षुण्णा दुर्बला बलिना रणे॥<br><br>4859: महारथं भारत दुष्प्रकम्पं शरौघिणं प्रतपन्तं नरेन्द्रान्। भीष्मं न शेकुः प्रतिभीक्षितुं ते शरार्चिषं सूर्यमिवातपन्तम्॥<br><br>4860: मस्तं जगामाथ सहस्ररश्मिः। ततो बलानां श्रमकर्शितानां मनोऽवहारं प्रति सम्बभूव॥<br><br>4861: संजय उवाच युध्यतामेव तेषां तु भास्करेऽस्तमुपागते। संध्या समभवद् घोरा नापश्याम ततो रणम्॥<br><br>4862: ततो युधिष्ठिरो राजा संध्यां संदृश्य भारत। वध्यमानं च भीष्मेण त्यक्तास्त्रं भयविह्वलम्॥<br><br>4863: स्वसैन्यं च परावृत्तं पलायनपरायणम्। भीष्मं च युधि संरब्ध पीडयन्तं महारथम्॥<br><br>4864: सोमकांश्च जितान् दृष्ट्वा निरुत्साहान् महारथान्। चिन्तयित्वा ततो राजा अवहारमरोचयत्॥<br><br>4865: ततोऽवहारं सैन्यानां चक्रे राजा युधिष्ठिरः। तथैव तव सैन्यानामवहारो ह्यभूत् तदा॥<br><br>4866: ततोऽवहारं सैन्यानां कृत्वा तत्र महारथाः। न्यवशिन्त कुरुश्रेष्ठ संग्रामे क्षतविक्षताः॥<br><br>4867: भीष्मस्य समरे कर्म चिन्तयानास्तु पाण्डवाः। नालभन्त तदा शान्ति भीष्मबाणप्रपीडिताः॥<br><br>4868: भीष्योऽपि समरे जित्वा पाण्डवान् सहसृजयान्। पूज्यमानस्तव सुतैर्वन्द्यमानश्च भारत॥<br><br>4869: न्यविशत् कुरुभिः सार्धं हृष्टरूपैः समन्ततः। ततो रात्रिः समभवत् सर्वंभूतप्रमोहिनी॥<br><br>4870: तस्मिन् रात्रिमुखे घोरे पाण्डवा वृष्णिभिः सह। सुंजयाच दुराधर्षा मन्त्राय समुपाविशन्॥<br><br>4871: आत्मनिःश्रेयसं सर्वे प्राप्तकालं महाबलाः। मन्त्रयामासुरव्यग्रा मन्त्रनिश्चयकोविदाः॥<br><br>4872: ततो युधिष्ठिरो राजा मन्त्रयित्वा चिरं नृप। वासुदेवं समुद्वीक्ष्य वचनं चेदमाददे॥<br><br>4873: कृष्ण पश्य महात्मानं भीष्मं भीमपराक्रमम्। गजं नलवनानीव विमृद्रन्त बलं मम॥<br><br>4874: न चैवैनं महात्मानमुत्सहामो निरीक्षितुम्। लेलिह्यमानं सैन्येषु प्रवृद्धमिव पावकम्॥<br><br>4875: यथा घोरो महानागस्तक्षको वै विषोल्बणः। तथा भीष्मो रणे क्रुद्धस्तीक्ष्णशस्त्रः प्रतापवान्॥<br><br>4876: गृहीतचापः समरे प्रमुञ्चन् निशिताञ्छरान्। शक्यो जेतुं यमः क्रुद्धो वज्रपाणिश्च देवराट्॥<br><br>4877: वरुणः पाशभृच्चापि सगदो वा धनेश्वरः। न तु भीष्मः सुसंक्रुद्धः शक्यो जेतुं महाहवे॥<br><br>4878: सोऽहमेवंगते. कृष्ण निमग्नः शोकसागरे। आत्मनो बुद्धिदौर्बल्याद् भीष्ममासाद्य संयुगे॥<br><br>4879: वनं यास्यामि दुर्धर्ष श्रेयो वै तत्र मे गतम्। न युद्धं चोरते कृष्ण हन्ति भीष्मो हि नः सदा॥<br><br>4880: यथा प्रज्वलितं वह्नि पतङ्गः समभिद्रवन्। एकतो मृत्युमभ्येति तथाऽहं भीष्ममीयिवान्॥<br><br>4881: क्षयं नीतोऽस्मि वार्ष्णेय राज्यहेतोः पराक्रमी। भ्रातरश्चैव मे शूराः सायकै शपीडिताः॥<br><br>4882: मत्कृते भ्रातृसौहार्दाद् राज्यभ्रष्टा वनं गताः। परिक्लिष्टा तथा कृष्णा मत्कृते मधुसूदन॥<br><br>4883: जीवितं बहु मन्येऽहं जीवितं ह्यद्य दुर्लभम्। जीवितस्याद्य शेषेण चरिष्ये धर्ममुत्तमम्॥<br><br>4884: यदि तेऽहमनुग्राह्यो भ्रातृभिः सह केशव। स्वधर्मस्याविरोधेन हितं व्याहर केशव॥<br><br>4885: एवं श्रुत्वा वचस्तस्य कारुण्याद् बहुविस्तरम्। प्रत्युवाच ततः कृष्णः सान्त्वयानो युधिष्ठिरम्॥<br><br>4886: धर्मपुत्र विषाद् त्वं मा कृथाः सत्यसङ्गर। यस्य ते भ्रातरः शूरा दुर्जयाः शत्रुसूदनाः॥<br><br>4887: अर्जुनो भीमसेनश्च वाय्वग्निसमतेजसौ। माद्रीपुत्रौ च विक्रान्तौ त्रिदशानामिवेश्वरौ॥<br><br>4888: मां वा नियुक्ष्व सौहार्दाद् योत्स्ये भीष्मेण पाण्डव। त्वत्प्रयुक्तो महाराज किं न कुर्यां महाहवे॥<br><br>4889: हनिष्यामि रणे भीष्ममाहूय पुरुषर्षभम्। पश्यतां धार्तराष्ट्राणां यदि नेच्छति फाल्गुनः॥<br><br>4890: यदि भीष्मे हते वीरे जयं पश्यसि पाण्डव। हन्तासम्येकरथेनाद्य कुरुवृद्धं पितामहम्॥<br><br>4891: पश्य मे विक्रमं राजन् महेन्द्रस्येव संयुगे। विमुञ्चन्त महास्त्रागि पातायष्यामि तं रथात ॥<br><br>4892: यः शत्रुः पाण्डुपुत्राणां मच्छत्रुः स न संशयः। मदर्था भवदीया ये ये मदीयास्तवैव ते॥<br><br>4893: तव भ्राता मम सखा सम्बन्धी शिष्य एव च। मांसान्युत्कृत्य दास्यामि फाल्गुनार्थे महीपते॥<br><br>4894: एष चापि नरव्याघ्रां मत्कृते जीवितं त्यजेत्। एष नः सपयस्तात तारयेम परस्परम्॥<br><br>4895: स मां नियुक्ष्व राजेन्द्र यथा योद्धा भवाम्हम्। प्रतिज्ञातमुपप्लव्ये यत् तत् पार्थेन पूर्ततः॥<br><br>4896: घातयिष्यामि गाङ्गेयमिति लोकस्य संनिधौ। परिरक्ष्यमिदं तावद् वचः पार्थस्य धीमतः॥<br><br>4897: अनुज्ञातं तु पार्थेन मया कार्यं न संशयः। अथवा फाल्गुनस्यैष भारः परिमितो रणे॥<br><br>4898: स हनिष्यति संग्रामे ीष्म परपुरञ्जयम्। अशक्यमपि कुमुद्धि रणे पार्थः समुद्यतः॥<br><br>4899: त्रिदशान् वा समुधुक्तान् सहितान् दैत्यदानवैः। निहन्यादर्जुनः संख्ये किमु भीष्मं नराधिप। ॥<br><br>4900: विपरीतो महावीर्यो गतसत्त्वोऽल्पजीवनः। भीष्मः शान्तनवो नूनं कर्तव्यं नावबुध्यते॥<br><br>4901: युधिष्ठिर उवाच एवमेतन्महाबाहो यथा वदसि माधव। सर्वे होते न पर्याप्तास्तव वेगविधारणे॥<br><br>4902: नियतं समवाप्स्यामि सर्वमेतद् यथेप्सितम्। यस्य मे पुरुषव्याघ्र भवान् पक्षे व्यवस्थितः॥<br><br>4903: सेन्द्रानपि रणे देवाञ्जयेयं जयतां वर। त्वया नाथेन गोविन्द किमु भीष्मं महारथम्॥<br><br>4904: न तु त्वामनृतुं कर्तुमुत्सहे स्वात्मगौरवात्। अयुध्यमानः साहाय्यं यथोक्तं कुरु माधव॥<br><br>4905: समयस्तु कृतः कश्चिन्नमम भीष्मेण संयुगे। मन्त्रयिष्ये तवार्थाय न तु योत्स्ये कथञ्चन॥<br><br>4906: दुर्योधनार्थं योत्स्यामि सत्यमेतदिति प्रभो। स हि राज्यस्य मे दाता मन्त्रस्यैव च माधव॥<br><br>4907: तस्माद् देवव्रतं भूयो वधोपायार्थमात्मनः। भवता सहिताः सर्वे प्रयाम मधुसूदन॥<br><br>4908: तद् वयं सहिता गत्वा भीष्ममाशु नरोत्तमम्। नचिरात् सर्वे वार्ष्णेय मन्त्रं पृच्छाम कौरवम्॥<br><br>4909: स वक्ष्यति हितं वाक्यं सत्यमस्माञ्जनार्दन। यथा च वक्ष्यते कृष्णे तथा कर्ताऽस्मि संयुगे॥<br><br>4910: स नो जयस्य दाता स्यान्मन्त्रस्य च दृढव्रतः। बालाः पित्रा विहीनाश्च तेन संवर्धिता वयम्॥<br><br>4911: तं चेत् पितामहं वृद्धं हन्तुमिच्छामि माधव। पितुः पितरमिष्टं च धिगस्तु क्षत्रजीविकाम्॥<br><br>4912: संजय उवाच ततोऽब्रवीन्महाराज वार्ष्णेयः कुरुनन्दनम्। रोचते मे महाप्राज्ञ राजेन्द्र तव भाषितम्॥<br><br>4913: देवव्रतः कृती भीष्मः प्रेक्षितेनापि निर्दहेत्। गम्यतां स वधोपायं प्रष्टुं सागरगासुतः॥<br><br>4914: वक्तुमर्हति सत्यं स त्वया पृष्टो विशेषतः। ते वयं तत्र गच्छामः प्रष्टुं कुरुपितामहम्॥<br><br>4915: गत्वा शान्तनवं वृद्ध मन्त्रं पृच्छाम भारत। स वो दास्यति मन्त्रं यं तेन योत्स्यामहे परान्॥<br><br>4916: एवमामत्र्य ते वीराः पाण्डवाः पाण्डुपूर्वजम्। जग्मुस्ते सहितः सर्वे वासुदेवश्च वीर्यवान्॥<br><br>4917: विमुक्तशस्त्रकवचा भीष्मस्य सदनं प्रति। प्रविश्य च तदा भीष्मं शिरोभिः प्रणिपेदिरे॥<br><br>4918: पूजयन्तो महाराज पाण्डवा भरतर्षभम्। प्रणम्य शिरसा चैनं भीष्मं शरणमभ्ययुः॥<br><br>4919: तानुवाच महाबाहुर्भीष्मः कुरुपितामहः। स्वागतं तव वार्ष्णेय स्वागतं ते धनंजय॥<br><br>4920: स्वागतं धर्मपुत्राय भीमाय यमयोस्तथा। किं वा कार्यं करोम्यद्य युष्माकं प्रीतिवर्धनम्॥<br><br>4921: सर्वात्मनापि कर्तास्मि यदपि स्यात् सुदुष्करम्। तथा ब्रुवाणं गाङ्गेयं प्रीतियुक्तं पुनः पुनः॥<br><br>4922: उवाच राजा दीनात्मा जीतियुक्तमिदं वचः। कथं जयेम सर्वज्ञ कथं राज्यं लभेमहि॥<br><br>4923: प्रजानां संशयो न स्यात् कथं तन्मे वद प्रभो। भवान् हि नो वधोपायं ब्रवीतु स्वचमात्मनः॥<br><br>4924: भवन्तं समरे वीर विषहेम कथं वयम्। न हि ते सूक्ष्ममप्यस्ति रन्धं कुरुपितामह॥<br><br>4925: भरतर्षभ। मण्डलेनैव धनुषा दृश्यसे संयुगे सदा। आददार संदधानं विकर्षन्तं धनुर्न च॥<br><br>4926: पश्यामस्त्वां महाबाहो रथे सूर्यमिवापरम्। रथाश्वनरनागानां हन्तारं परवीरहन्॥<br><br>4927: कोऽथ वोत्सहते जेतुं त्व पुमान वर्षता शरवर्षा ग संयुगे बैशसं कृतम्॥<br><br>4928: क्षयं नीता हि पृतना संयुगे महती मम। यथा युधि जो चां यथा राज्यं भृशं मम॥<br><br>4929: मम सैन्यस्य च क्षेमं तन्मे ब्रूहि पितामह। ततोऽब्रवीच्छान्तनवः पाण्डवान् पाण्डुपूर्वजः॥<br><br>4930: न क चन कौन्तेय मयि जीवति संयुगे। जयो भवति सर्वज्ञ सत्यमेतद् ब्रवीमि ते॥<br><br>4931: निर्जिते मयि युद्धेन रणे जेष्यथ पाण्डवाः। क्षिप्रं मयि प्रहरध्वं यदीच्छथ रणे जयम्॥<br><br>4932: अनुजानामि वः पार्थाः प्रहरध्वं यथासुखम्। एवं हि सुकृत मन्ये भवतां विदितो ह्यहम्॥<br><br>4933: ते मयि हतं सर्वं तस्मादेवं विधीयताम्। युधिष्ठिर उवाच ब्रूहि तस्मादुपायं नो यथा युद्धे जयेमहि॥<br><br>4934: भवन्तं समरे क्रुद्धं दण्डहस्तमिवान्तकम्। शक्यो वज्रधरो जेतुं वरुणोऽथ यमस्या॥<br><br>4935: न भवान् समरे शक्य: सेन्ट्रैरपि सुरासुरैः। भीष्म उवाच सत्यमेतन्महाबाहो यथा वदसि पाण्डव॥<br><br>4936: नाहं जेतुं रणे शक्य. सेन्ट्रैरपि सुरासुरैः। आत्तशस्त्रो रणे यत्तो गृहीतवरकार्मुकः ७६। । ततो मां न्यस्तशस्त्रं तु एते हन्युर्महारथाः। निक्षिप्तशस्त्रे पतिते विमुक्तकवचध्वजे॥<br><br>4937: द्रवमाणे च भीते च तवास्मीति च वादिनि' स्त्रियां स्त्रीनामधेये न विवले चैकपरिणे॥<br><br>4938: अप्रशते नरे चैव न युद्धं रोचते मम। इमं में शृणु रजेन्द्र संकल्पं पूर्वचिन्तितम्॥<br><br>4939: अमङ्गल्यध्वज दृष्ट्वा न युध्येयं कदाचन' य एप द्रौपदो राजंस्तव सैन्ये महारथः॥<br><br>4940: शिखण्डी समरामर्षी शूरश्च समितिञ्जयः। यथाभवञ्च स्त्री पूर्वं पश्चात् पुंस्त्वं ममागतः॥<br><br>4941: जानन्ति च भवन्तोऽपि सर्वमेतद् यथातथम्। अर्जुनः समरे शूर पुरस्कृत्य शिखण्डिनम्॥<br><br>4942: मामेव विशिस्त्रैस्तीक्ष्णैरभिद्रया, दंशितः। अमङ्गल्यध्वजे तस्मिन् स्त्रीपूर्वं च विशेषतः॥<br><br>4943: न प्रहर्तुमीप्सामि गृहीतेषुः कथइन। तदन्तरं समासाद्य पाण्डवो धनंजयः८४॥<br><br>4944: शरैर्घातयतु क्षिप्रं समन्ताद् भरतर्षभ। न तं पश्यामि लोकेषु मां हन्याद् यः समुद्यतम्॥<br><br>4945: ऋते कृष्णान्महाभागात् पाण्डवाद् वा धनञ्जयात्। एष तस्मात् पुरोधाय कञ्चिदन्यं ममाग्रतः॥<br><br>4946: आत्तशस्त्रो रणे यत्तो गृहीतवरकार्मुकः। मां पातयतु बीभत्सुरेवं तव जयो ध्रुवम्॥<br><br>4947: एतत् कुरुष्व कौन्तेय यथोक्तं मम सुव्रत। संग्रामे धार्तराष्ट्रांश्च हन्याः सर्वान् समागतान्॥<br><br>4948: संजय उवाच तु ज्ञात्वा ततः पार्धा जग्मुः स्वशिबिरं प्रति। अभिवाद्य महत्मानं भीष्मं कुरुपितामहम्॥<br><br>4949: तथोक्तवति गाङ्गेये परलोकाय दीक्षिते। अर्जुनो दुःखसंतप्तः सर्वीडमिदमब्रवीत्॥<br><br>4950: गुरुणा कुरुवृद्धेन कृतप्रज्ञेन धीमता। पितामहेन संग्रामे कथं योद्धाऽस्मि माधव॥<br><br>4951: क्रीडता हि मया बाल्ये वासुदेव महामनाः । पांसुरूषितगात्रेण महात्मा परुषीकृतः॥<br><br>4952: यस्याहमधिरुह्याङ्कं बालः किल गदाग्रजा तातेत्यवोचं पितरं पितुः पाण्डोर्महात्मनः॥<br><br>4953: नाहं तातस्तव पितुस्तातोऽस्मि तव भारत। इति मामब्रवीद् बाल्ये य: स वध्यः कथं मया॥<br><br>4954: कामं वध्यतु सैन्यं मे नाहं योत्स्ये महात्मना। जयो वाऽस्तु वधो वा मे कथं वा कृष्ण मन्यसे॥<br><br>4955: प्रतिज्ञाय वधं जिष्णो पुरा भीष्मस्य संयुगे। क्षत्रधर्मे स्थितः पार्थ कथं नैनं हनिष्यसि॥<br><br>4956: वासुदेव उवाच पातयैनं रथात् पार्थ क्षत्रियं युद्धदुर्मदम्। नाहत्वा युधि गाङ्गेयं विजयस्ते भविष्यति॥<br><br>4957: दृष्टमेतत् पुरा देवैर्गमिष्यति यमक्षयम्। यद् दृष्टं हि पुरा पार्थ तत् तथा न तदन्यथा॥<br><br>4958: न हि भीष्मं दुराधर्षं व्यात्ताननमिवान्तकम्। त्वदन्यः शक्नुयाद् योद्धमपि वज्रधरः स्वयम्॥<br><br>4959: जहि भीष्मं स्थिरो भूत्वा शृणु चेदं वचो मम। यथोवाच पुरा शक्रं महाबुद्धिवृहस्पतिः॥<br><br>4960: ज्यायांसमपि चेद् वृद्धं गुणैरपि समन्वितम्। आततायिनमायान्तं हन्याद् घातकमात्मनः॥<br><br>4961: शाश्वतोऽयं स्थितो धर्मः क्षत्रियाणां धनंजय। योद्धव्यं रक्षितव्यं च यष्टव्यं चानसूयुभिः॥<br><br>4962: अर्जुन उवाच शिखण्डी निधनं कृष्ण भीष्मस्य भविता पम्। दृष्ट्वैव हि सदा भीष्मः पाञ्चाल्यं विनिवर्तते॥<br><br>4963: ते वयं प्रमुखे तस्य पुरस्कृत्य शिखण्डिनम्। गाङ्गेयं पातयिष्याम उपायेनेति मे मतिः॥<br><br>4964: अहमन्यान् महेष्वासान् वारयिष्यामि सायकैः। शिखण्ड्यपि युधां श्रेष्ठं भीष्ममेवाभियोधयेत्॥<br><br>4965: श्रुतं हि कुरुमुख्यस्य नाहं हन्यां शिखण्डिनम्। कन्या ह्येषा पुरा भूत्वा पुरुषः समपद्यत॥<br><br>4966: इत्येवं निश्चयं कृत्वा पाण्डवाः सहमाधवाः। अनुमान्य महात्मानं प्रययुर्हष्टमानसाः। शयनानि यथास्वानि भेजिरे पुरुषर्षभाः॥<br><br>4967: धृतराष्ट्र उवाच कथं शिखण्डी गाङ्गेयमभ्यवर्तत संयुगे। पाण्डवांश्च कथं भीष्मस्तन्ममाचक्ष्व संजय॥<br><br>4968: संजय उवाच ततस्ते पाण्डवाः सर्वे सूर्यस्योदयनं प्रति। ताड्यमानासु भेरीषु मृदङ्गेष्वानकेषु च। ॥<br><br>4969: ध्मायत्सु दधिवर्णेषु जलजेषु समन्ततः। शिखण्डिनं पुरस्कृत्य निर्याताः पाण्डवा युधि॥<br><br>4970: कृत्वा व्यूह महाराज सर्वशत्रुनिबर्हणम्। शिखण्डी सर्वसैन्यानामग्र आसीद् विशाम्पते॥<br><br>4971: चक्ररक्षौ ततस्तस्य भीमसेनधनंजयौ। पृष्ठतो द्रौपदेयाश्च सौभद्रश्चैव वीर्यवान्॥<br><br>4972: सात्यकिश्चेकितानश्च तेषां गोप्ता महारथा धृष्टद्युम्नस्ततः पश्चात्यञ्चालैरभिरक्षितः॥<br><br>4973: ततो युधिष्ठिरो राजा यमाभ्यां सहितः प्रभुः। प्रययौ सिंहनादेन नादयन् भरतर्षभ॥<br><br>4974: विराटस्तु ततः पश्चात् स्वेन सैन्येन संवृतः। दुपदश्च महाबाहो ततः पश्चादुपाद्रवत्॥<br><br>4975: केकया भ्रातरः पञ्च धृष्टकेतुश्च वीर्यवान्। जघनं पालयामासुः पाण्डुसैन्यस्य भारत॥<br><br>4976: एवं व्यूह्य महासैन्यं पाण्डवास्तव वाहिनीम्। अभ्यद्रवन्त संग्रामे त्यक्त्वा जीवितमात्मनः॥<br><br>4977: तथैव कुरवी राजन् भीष्मं कृत्वा महारथम्। अग्रतः सर्वसैन्यानां प्रययुः पाण्डवान् प्रति॥<br><br>4978: पुत्रैस्तव दुराधर्षो रक्षितः सुमहाबलैः। ततो द्रोणो महेष्वासः पुत्रश्चास्य महाबलः॥<br><br>4979: भगदत्तस्ततः पश्चाद् गजानीकेन सवृतः। कृपश्च कृतवर्मा च भगदत्तमनुव्रतौ॥<br><br>4980: काम्बोजराजो बलवांस्ततः पश्चात् सुदक्षिणः। मागधच जयत्सेनः सौबलश्च बृहद्बलः॥<br><br>4981: तथैवान्ये महेष्वासाः सुशर्मप्रमुखा नृपाः। जघनं पालयामासुस्तव सैन्यस्य भारत॥<br><br>4982: दिवसे दिवसे प्राप्ते भीष्मः शान्तनवो युधि। आसुरानकरोद् व्यूहान् पैशाचानथ राक्षसान्॥<br><br>4983: ततः प्रववृते युद्धं तव तेषां च भारत। अन्योन्य निजतां राजन् यमराष्ट्रविवर्धनम्॥<br><br>4984: अर्जुनप्रमुखाः पार्थाः पुरस्कृत्य शिखण्डिनम्। भीष्मं युद्धेऽभ्यवर्तन्त किरन्तो विविधाञ्छरान्॥<br><br>4985: तत्र भारत भीमेन ताडितास्तावकाः शरैः। रुधिरोधपरिक्लिन्ना: परलोकं ययुस्तदा॥<br><br>4986: नकुलः सहदेवश्च सात्यकिश्च महारथः। तव सैन्यं समासाद्य पीडयामासुरोजसा॥<br><br>4987: ते वध्यमानाः समरे तावका भरतर्षभ। नाशक्नुतन् वारयितुं पाण्डवानां महद् वलम्॥<br><br>4988: ततस्तु तावकं सैन्यं वध्यमानं समन्ततः। सुसम्प्राप्तं दश दिशः काल्यमानं महारथैः॥<br><br>4989: वातारं नाध्यगच्छन्त तावका भरतर्षभ। वध्यमानाः शितैर्बाणैः पाण्डवैः सहसृञ्जयैः॥<br><br>4990: धृतराष्ट्र उवाच पीड्यमानं बलं दृष्ट्वा पार्थैर्भीष्मः पराक्रमी। यदकार्षीद् रणे क्रुद्धस्तन्ममाचक्ष्व संजय॥<br><br>4991: कथं वा पाण्डवान् युद्धे प्रत्युद्यातः परंतपः। विनिघ्ननं सोमकान् वीरस्तदाचक्ष्व ममानघ॥<br><br>4992: संजय उवाच आचक्षे ते महाराज यदकार्षीत् पिता तव। पीडिते तव पुत्रस्य सैन्ये पाण्डवसुंजयैः॥<br><br>4993: प्रहृष्टमनसः शूराः पाण्डवाः पाण्डुपूर्वज। अभ्यवर्तन्त निघ्नन्तस्तव पुत्रस्य वाहिनीम्॥<br><br>4994: तं विनाशं मनुष्येन्द्र गरवारणवाजिनाम्। नामृष्यत तदा भीष्मः सैन्यघातं रणे परैः॥<br><br>4995: स पाण्डवान् महेष्वासः पञ्चामांश्चैव संजरा न्। नाराचैर्वत्सदन्तैश्च शितैरशलिकैस्तथा। ॥<br><br>4996: अभ्यवर्षत दुर्धर्षस्त्यक्त्वा जीवितमात्मनः। स पाण्डवानां प्रवरान् पञ्च राजन् महारथान्॥<br><br>4997: आत्तशत्रो रणे यत्नाद् वारयामास सायकैः। गानाशस्त्रास्त्रवर्षेस्तान् वीर्यामर्षप्रवेरितैः॥<br><br>4998: निजघ्ने समरे क्रुन्द्रो हस्त्यश्वं चामितं बहु। र६िनोऽयात बद् राजन् रथेभ्यः पुरुषर्षभः॥<br><br>4999: सादिनश्चाश्च पृष्ठे-य: । दातांश्च सम्पगतान्। गजारोहान् गजेभ्यश्च परेषां जयकारिणः॥<br><br>5000: तमेकं समरे भीष्मं त्वरमाण महारथम्। पाण्डवाः समवर्तन्त वज्रहस्तमिवासुराः॥<br><br>5001: शक्राशनिसमस्पर्शान् विमुञ्चन् निशिताञ्छरान्। विश्वदृश्यत सर्वासु घोरं संधारयन् वपुः॥<br><br>5002: मण्डलीभूतवास्य नित्यं धनुरदृश्यत। संग्रामे युद्ध्यमानस्य शक्रचापोपमं महत्॥<br><br>5003: तद् दृष्ट्वा सम् कर्म पुत्रास्तव विशाम्पते। विस्म परमं गत्वा पितामहमजयन्॥<br><br>5004: पार्था विमनसो भूत्वा पैक्षन पितरं तव॥<br><br>5005: युध्यमानं रणे शूरं विप्रचित्तिमिवामराः। न चैनं वारयामासुक्त्ताननमिवान्तकम्॥<br><br>5006: दशमेऽहनि सम्प्राप्ते रथानीकं शिखण्डिनः। अहदनिशितैर्बाणैः कृष्णवर्मेव काननम्॥<br><br>5007: तं शिखण्डी त्रिभिर्बाणैरभ्यविध्यत् स्तनान्तरे। आशीविषमिव क्रुद्धं कालसृष्टमिवान्तकम्॥<br><br>5008: स तेना तभृशं विद्धः प्रेक्ष्य भीष्मः शिखाण्डनम्। अनिच्छन्निव संक्रुद्धः प्रहसन्निदमब्रवीत्॥<br><br>5009: काममभ्यस वा मा वा न त्वां योत्स्ये कथंचन। यैव हि त्वं कृता धात्रा सैव हिच शिखण्डिनी॥<br><br>5010: तस्य तद् वचनं श्रुत्वा शिखण्डी क्रोधमूर्छितः। उवाचैनं तथ पीष्मं सृक्किणी परिसंलिहन्॥<br><br>5011: जानामि त्वां मह बाहो क्षत्रियाणां क्षयंकर। मया श्रुतं च ते युद्धं जामदग्न्टे. वै सह॥<br><br>5012: दिव्यश्च ते प्रभावोऽयं मया च बहुशः श्रुतः। जानन्नपि प्रभावंते योत्स्येऽद्याहं त्वया सह॥<br><br>5013: पाण्डवानां प्रियं कुर्वन्नात्मनश्च नरोत्तम। अद्य त्वां योधयिष्यामि रणे पुरुषसत्तम॥<br><br>5014: ध्रुवं च त्वां हनिष्यामि शपे सत्येन तेऽग्रतः। एतच्छुत्रा च मद्वाक्यं यत् कृत्यं तत् समाचर॥<br><br>5015: काममभ्यस वा मा वा न मे जीवन् प्रमोक्ष्यसे। सुदृष्टः क्रियतां भीष्मं लोकोऽयं समितिंजय॥<br><br>5016: संजय उवाच एवमुक्त्वा ततो भीष्मं पञ्चभिर्नतपर्वभिः। अविध्यत रणे भीष्मं प्रणुन्नं वाक्यसायकैः॥<br><br>5017: तस्य तद् वचनं श्रुत्वा सव्यसाची महारथः। कालोऽयमिति संचिन्त्य शिखण्डिनमचोदयत्॥<br><br>5018: अहं त्वामनुयास्यामि परान् विद्रावयशरैः। अभिद्रव सुसंरब्धो भीष्मं भीमपराक्रमम्॥<br><br>5019: न हि ते संयुगे पीडां शक्तः कर्तुं महाबलः। तस्मादद्य महाबाहो यत्नाद् भीष्ममभिद्रव॥<br><br>5020: अहत्वा समरे भीष्मं यदि यास्यसि महारिष अवहास्योऽस्य लोकस्टः भविष्यसि मया सह॥<br><br>5021: नावहास्या यथा वीरं भवेम परमाहवे। तथा कुरु रणे यत्नं साधयस्व पितामहम्॥<br><br>5022: अहं ते रक्षणं युद्धे करिष्यामि महाबल। वारयन् रथिनः सर्वान् साधयस्व पितामहम्॥<br><br>5023: द्रोणं च द्रोणपुत्रं च कृपं चाथ सुयोधनम्। चित्रसेनं विकर्णं च सैन्धर जयद्रथम्॥<br><br>5024: विन्दानुविन्दावावन्त्यौकाम्बोजं च मदक्षिणम्। भगदत्तं तथा शूरं मागधं च महाबलम्॥<br><br>5025: सौमदत्तिं तथा शूरमार्थ्यशृङ्गिं च राक्षसम्। त्रिगर्तराजं च रणे सह सर्वैर्महारथैः॥<br><br>5026: अहमावारयिष्यामि बेलेव मकरालयम्। कुरूंश्च सहितान् सर्वान् युध्यमानान् महाबलान्। निवारयिष्यामि रणे साधयस्व पितामहम्॥<br><br>5027: धृतराष्ट्र उवाच कथं शिखण्डी गाङ्गेयमभ्यधावत् पितामहम्। पाञ्चाल्यः समरे क्रुद्धो धर्मात्मानं यतव्रतम्॥<br><br>5028: के रक्षन् पाण्डवानीके शिखण्डिनमुदाययुधाः। त्वरमाणास्त्वराकाले जिगीषन्तो महारथाः॥<br><br>5029: कथं शान्तनवो भीष्मः स तस्मिन् दशमेऽहनि। अयुध्यत महावीर्यः पाण्डवैः सहसृजयैः॥<br><br>5030: न मृष्यामि रणे भीष्मं प्रत्युद्यातं शिखण्डिना। कच्चिन्न रथभङ्गोऽस्य धनुर्वाशीर्यतास्यतः॥<br><br>5031: संजय उवाच नाशीर्यत धनुश्चास्य रथभङ्गो न चाप्यभूत्। युध्यमानस्य संग्रामे भीष्मस्य भारतर्षभ। ५॥<br><br>5032: निघ्नतः समरे शत्रूशरेः संनतपर्वभिः। अनेकशतसाहस्रास्तावकानां महारथाः॥<br><br>5033: तथा दन्तिगणा राजन् हयाश्चैव सुसज्जिताः। अभ्यवर्तन्त युद्धाय पुरस्कृत्य पितामहम्॥<br><br>5034: यथाप्रतिज्ञं कौरव्य स चापि समितिञ्जयः। पार्थानामकरोदं भीष्मः सततं समिति क्षयम्॥<br><br>5035: युध्यमानं महेष्वासं विनिघ्नन्तं पराशरैः। पञ्चालाः पाण्डवैः सार्धं सर्वे ते नाभ्यवारयन्॥<br><br>5036: दशमेऽहनि सम्प्राप्ते ततस्तां रिपुवाहिनीम्। कीर्यमाणां शितैर्बाणैः शतशोऽथ सहस्रशः॥<br><br>5037: न हि भीष्मं महेष्वासं पाण्डवाः पाण्डुपूर्वज। अशक्नुवन् रणे जेतुं पाशहस्तमिवान्तकम्॥<br><br>5038: अथोपायान्महाराज सव्यसाची धनंजयः। त्रासयन् रथिनः सर्वान् बीभत्सुपराजितः॥<br><br>5039: सिंहवद् विनदन्नुच्चैर्धनुर्ध्या विक्षिपन् मुहुः। शरोधान् विसृजन् पार्थोव्यरत् कालवद् रणे॥<br><br>5040: तस्य शब्देन वित्रस्तास्तावका भरतर्षभ। सिंहस्येव मृगा राजन् व्यद्रवन्त महाभयात्॥<br><br>5041: जयन्तं पाण्डवं दृष्ट्वा त्वत्सैन्यं चाभिपीडितम्। दुर्योधनस्ततो भीष्ममब्रवीद् भृशपीडितः॥<br><br>5042: एष पाण्डुसुतस्तात श्वेताश्वः कृष्णसारथिः। दहते मामकान् सर्वान् कृष्णवर्मेव काननम्॥<br><br>5043: पश्य सैन्यानि गाङ्गेय द्रवमाणानि सर्वशः। पाण्डवेन युधां श्रेष्ठ काल्यमानानि संयुगे॥<br><br>5044: यथा पशुगणान् पाल: संकलयति कानने। तथेदं मामकं सैन्यं काल्यते शत्रुतापन॥<br><br>5045: धनंजयशरैर्भग्नं द्रवमाणं ततस्ततः। भीमोऽप्येवं दुराधर्षो विद्रावयति मे बलम्॥<br><br>5046: सात्यकिश्चेकितानश्च माद्रीपुत्रौ च पाण्डवौ। अभिमन्युः सुविक्रान्तो वाहिनीं द्रवते मम॥<br><br>5047: धृष्टद्युम्नस्तथा शूरो राक्षसश्च घटोत्कचः। व्यद्रावयेतां सहसा सैन्यं मम महारणे॥<br><br>5048: वध्यमानस्य सैन्यस्य सर्वैरतैर्महारथैः। नान्यां गतिं प्रपश्यामि स्थाने युद्धे च भारत॥<br><br>5049: ऋते त्वां पुरुषव्याघ्र देवतुल्यपराक्रम। पर्याप्तस्तु भवाशीघ्रं पीडितानां गतिर्भव॥<br><br>5050: संजय उवाच एवमुक्तो महाराज पिता देवव्रतस्तव। चिन्तयित्वा मुहूर्तं तु कृत्वा निश्चयमात्मनः॥<br><br>5051: तव संधारयन् पुत्रमब्रवीच्छान्तनोः सुतः। दुर्योधन विजानीहि स्थिरो भूत्वा विशाम्पते॥<br><br>5052: पूर्वकालं तव मया प्रतिज्ञातं महाबल। हत्वा दशसहस्राणि क्षत्रियाणां महात्मनाम्॥<br><br>5053: संग्रामाद् व्यपयातव्यमेतत् कर्म ममाह्निकम्। इति तत् कृतवांश्चाहं यथोक्तं भरतर्षभ॥<br><br>5054: अद्य चापि महत् कर्म प्रकरिष्ये महाबल। अहं वाद्य हतः शेष्ये हनिष्ये वाऽद्य पाण्डवान्॥<br><br>5055: अद्य ते पुरुषव्याघ्र प्रतिमोक्ष्ये ऋणं तव। भर्तृपिण्डकृतं राजन् निहतः पृतनामुखे॥<br><br>5056: इत्युक्त्वा भरतश्रेष्ठ क्षत्रियान् प्रवपञ्छरैः। आससाद दुराधर्षः पाण्डवानामनीकिनीम्॥<br><br>5057: अनीकमध्ये तिष्ठन्तं गाङ्गेयं भरतर्षभ। आशीविषमिव क्रुद्धं पाण्डवाः प्रत्यवारयन्॥<br><br>5058: दशमेऽहनि भीष्मस्तु दर्शयशक्तिमात्मनः। राजञ्छतसहस्राणि सोऽवधीत् कुरुनन्दन॥<br><br>5059: पञ्चालानां च ये श्रेष्ठा राजपुत्रा महारथाः। तेषामादत्त तेजांसि जलं सूर्य इवांशुभिः॥<br><br>5060: हत्वा दश सहस्राणि कुञ्जराणां तरस्विनाम्। सारोहाणां महाराज हयानां चायुतं तथा॥<br><br>5061: पूर्णे शतसहस्रे द्वे पादातानां नरोत्तमः। प्रजज्वाल रणे भीष्मो विधूम इव पावकः॥<br><br>5062: न चैनं पाण्डवेयानां केचिच्छेकुर्निरीक्षितुम्। उत्तरं मार्गमास्थाय तपन्तमिव भास्करम्॥<br><br>5063: ते पाण्डवेयाः संरब्धा महेष्वासेन पीडिताः। वधायाभ्यद्रवन् भीष्मं सुंजयाश्च महारथाः॥<br><br>5064: संयुद्ध्यमानो बहुभिर्भीष्मः शान्तनवस्तथा। अवकीर्णो महामेरुः शैलो मेधैरिवावृतः॥<br><br>5065: पुत्रास्तु तव गाङ्गेयं समन्तात् पर्यवारयन्। महत्या सेनया सार्धं ततो युद्धमवर्तत॥<br><br>5066: संजय उवाच अर्जुनस्तु रणे राजन् दृष्ट्वा भीष्मस्य विक्रमम्। शिखण्डिनमथोवाच समभ्येहि पितामहम्॥<br><br>5067: न चापि भीस्त्वया कार्या भीष्मादद्य कथंचना अहमेनं शरैस्तीक्ष्णैः पातयिष्ये रथोत्तमात्॥<br><br>5068: एवमुक्तस्तु पार्थेन शिखण्डी भरतर्षभ। अभ्यद्रवत गाङ्गेयं श्रुत्वा पार्थस्य भाषितम्॥<br><br>5069: धृष्टद्युम्नस्तथा राजन् सौभद्रश्च महारथः। हृष्टावाद्रवतां भीष्मं श्रुत्वा पार्थस्य भाषितम्॥<br><br>5070: विराटदुपदौ वृद्धौ कुन्तिभोजश्च दंशितः। अभ्यद्रवन्त गाङ्गेयं पुत्रस्य तव पश्यतः॥<br><br>5071: नकुलः सहदेवश्च धर्मराजश्च वीर्यवान्। तथेतराणि सैन्यानि सर्वाण्येव विशाम्पते॥<br><br>5072: समाद्रवन्त गाङ्गेयं श्रुत्वा पार्थस्य भाषितम्। प्रत्युद्ययुस्तावकाश्च समेतांस्तान् महारथान्॥<br><br>5073: यथाशक्ति यथोत्साहं तन्मे निगदतः शृणु। चित्रसेनो महाराज चेकितानं समभ्ययात्॥<br><br>5074: भीष्मप्रेप्सुं रणे यान्तं वृषं व्याघ्रशिशुर्यथा। धृष्टद्युम्नं महाराज भीष्मान्तिकमुपागतम्॥<br><br>5075: त्वरमाणं रणे यत्तं कृतवर्मा न्यवारयत्। भीमसेनं सुसंक्रुद्ध गाङ्गेयस्य वधैषिणम्॥<br><br>5076: त्वरमाणो महाराज सौमदत्तिर्यवारयत्। तथैव नकुलं शूरं किरन्तं सायकान् बहून्॥<br><br>5077: विकर्णो वारयामास इच्छन् भीष्मस्य जीवितम्। सहदेवं तथा राजन् यान्तं भीष्मरथं प्रति॥<br><br>5078: वारयामास संक्रुद्धः कृपः शारद्वतो युधि। राक्षसं क्रूरकर्माणं भैमसेनि महाबलम्॥<br><br>5079: भीष्मस्य निधनं प्रेप्सुं सुद्रमुखोऽभ्यद्रवद् बली। सात्यकिं समरे यान्तं तव पुत्रो न्यवारयत्॥<br><br>5080: अभिमन्यु महाराज यान्तं भीष्मरथं प्रति। सुदक्षिणो महाराज काम्बोजः प्रत्यवारयत्॥<br><br>5081: विराटदुपदौ वृद्धौ समेतावरिमर्दनौ। अश्वत्थामा ततः क्रुद्धो वारयामास भारत। ॥<br><br>5082: तथा पाण्डुसुतं ज्येष्ठं भीष्मस्य वधकाक्षिणम्। भारद्वाजो रणे यत्तो धर्मपुत्रमवारयत्॥<br><br>5083: अर्जुनं रभसं युद्धे पुरस्कृत्य शिखण्डिनम्। भीष्मप्रेप्सुं महाराज भासयन्तं दिशो दश॥<br><br>5084: दुःशासनो महेष्वासो वारयामास संयुगे। अन्ये च तावका योधाः पाण्डवानां महारथान्॥<br><br>5085: भीष्मस्याभिमुखान् यातान् वारयामासुराहवे। धृष्टद्युम्नस्तु सैन्यानि प्राक्रोशंस्तु पुनः पुनः॥<br><br>5086: अभ्यद्रवत संरब्धा भीष्ममेकं महारथः। एषोऽर्जुनो रणे भीष्मं प्रयाति कुरुनन्दनः॥<br><br>5087: अभ्यद्रवत मा मैष्ट भीष्मो हि प्राप्स्यते न वः। अर्जुनं समरे योद्धं नोत्सहेतापि वासवः॥<br><br>5088: किमु भीष्मो रणे वीरा गतसत्त्वोऽल्पजीवितः। इति सेनापतेः श्रुत्वा पाण्डवानां महारथाः॥<br><br>5089: अभ्यद्रवन्त संहृष्टा गाङ्गेयस्य रथं प्रति। आगच्छमानान् समरे वार्योधान् प्रलयानिव॥<br><br>5090: अवारयन्त संहृष्टास्तावकाः पुरुषर्षभाः। दुःशासनो महाराज भयं त्यक्त्वा महारथः॥<br><br>5091: भीष्मस्य जीविताकाक्षि धनंजयमुपाद्रवत्। तथैव पाण्डवाः शूरा गाङ्गेयस्य रथं प्रति॥<br><br>5092: अभ्यद्रवन्त संग्रामे तव पुत्रान् महारथाः। तत्राद्भुतमपश्याम चित्ररूपं विशाम्पते॥<br><br>5093: दुःशासनरथं प्राप्य यत् पार्थो नात्यवर्तत। यथा वारयते वेला क्षुब्धतोयं महार्णवम्॥<br><br>5094: तथैव पाण्डवं क्रुद्धं तव पुत्रो न्यवारयत्। उभो तौ रथिनां श्रेष्ठावुभौ भारत दुर्जयौ॥<br><br>5095: उभी चन्द्रार्कसदृशौ कान्त्या दीप्त्या च भारत। तथा तौ जातसंरम्भावन्योन्यवधकाक्षिणौ॥<br><br>5096: समीयतुर्महासंख्ये मयशक्रौ यथा पुरा। दुःशासनो महाराज पाण्डवं विशिखैस्त्रिभिः॥<br><br>5097: वासुदेवं च विंशत्या ताडयामास संयुगे। ततोऽर्जुनो जातमन्युष्र्णेयं वीक्ष्य पीडितम्॥<br><br>5098: दुःशासनं शतेनाजौ नाराचानां समार्पयत्। ते तस्य कवचं भित्त्वा पपुः शोणितमाहवे॥<br><br>5099: दुःशासनस्त्रिभिः क्रुद्धः पार्थं विव्याध पत्रिभिः। ललाटे भरतश्रेष्ठ शरैः संनतपर्वभिः॥<br><br>5100: ललाटस्यैस्तु तैर्बाणैः शुशुभे पाण्डवो रणे। यथा मेरुर्महाराज शृङ्रत्यर्थमुच्छ्रितैः॥<br><br>5101: सोऽतिविद्धो महेष्वासः पुत्रेण तव धन्विना। व्यराजत रणे पार्थः किंशुकः पुष्पवानिव॥<br><br>5102: दुःशासनं ततः क्रुद्धः पीडयामस पाण्डवः। पर्वणीव सुसंक्रुद्धो राहुः पूर्ण निशाकरम्॥<br><br>5103: पीड्यमानो बलवता पुत्रस्तव विशाम्पते। विव्याध समरे पार्थं कङ्कपत्रैः शिलाशितैः॥<br><br>5104: तस्य पार्थो धनुश्छित्त्वा रथं चास्य त्रिभिः शरैः। आजघान ततः पश्चात् पुत्रं ते निशितैः शरैः॥<br><br>5105: सोऽन्यत् कार्मुकमादाय भीष्मस्य प्रमुखे स्थितः। अर्जुनं पञ्चविंशत्या बाह्वोरुरसि चार्पयत्॥<br><br>5106: तस्य क्रुद्धो महाराज पाण्डवः शत्रुतापनः। अप्रैषीद् विशिखान् घोरान् यमदण्डोपमान् बहून्॥<br><br>5107: अप्राप्तानेव तान् बाणांश्चिच्छेद तनयस्तव। यतमानस्य पार्थस्य तदद्भुतमिवाभवत्॥<br><br>5108: पार्थं च निशितैर्बाणैरविध्यत् तनयस्तव। ततः क्रुद्धो रणे पार्थः शरान् संधाय कार्मुके॥<br><br>5109: प्रेषयामास समरे स्वर्णपुडाञ्छिलाशितान्। न्यमज्जंस्ते महाराज तस्य काये महात्मनः॥<br><br>5110: यथा हंसा महाराज तडागं प्राप्य भारत। पीडितश्चैव पुत्रस्ते पाण्डवेन महात्मना॥<br><br>5111: हित्वा पार्थं रणे तूर्णं भीष्मस्य रथमाव्रजत्। अगाधे मज्जतस्तस्य द्वीपो भीष्मोऽभवत् तदा॥<br><br>5112: प्रतिलभ्य ततः संज्ञां पुत्रस्तव विशाम्पते। अवारयत् ततः शूरो भूय एव पराक्रमी॥<br><br>5113: शरैः सुनिशितैः पार्थं यथा वृत्रं पुरंदरः। निर्बिभेद महाकायो विव्यथे नैव चार्जुनः॥<br><br>5114: संजय उवाच सात्यकिं दंशितं युद्धे भीष्मायाभ्युद्यतं रणे। आर्ण्यशृङ्गिर्महेष्वासो वारयामास संयुगे॥<br><br>5115: माधवस्तु सुसंक्रुद्धो राक्षसं नवभिः शरैः। आजघान रणे राजन् प्रहसन्निव भारत॥<br><br>5116: तथैव राक्षसौ राजन् माधवं नवभिः शरैः। अर्दयामास राजेन्द्र संक्रुद्धः शिनिपुङ्गवम्॥<br><br>5117: शैनेयः सरसंघं तु प्रेषयामास संयुगे। राक्षसाय सुसंक्रुद्धो माधवः परवीरहा॥<br><br>5118: ततो रक्षो महाबाहुं सात्यकिं सत्यविक्रमम्। विव्याध विशिखैस्तीक्ष्णैः सिंहनादं ननाद च। ॥<br><br>5119: माधवस्तु भृशं विद्धो राक्षसेन रणे तदा। वार्यमाणश्च तेजस्वी जहास च ननाद च॥<br><br>5120: भगदत्तस्ततः क्रुद्धो माधवं निशितैः शरैः। ताडयामास समरे तोत्रैरिव महागजम्॥<br><br>5121: विहाय राक्षसं युद्धे शैनेयो रथिनां वरः। प्राग्ज्योतिषाय चिक्षेप शरान् संनतपर्वणः॥<br><br>5122: तस्य प्राग्ज्योतिषो राजा माधवस्य महद् धनुः। चिच्छेद शतधारेण भल्लेन कृतहस्तवत्॥<br><br>5123: अथान्यद् धनुरादाय वेगवत् परवीरहा। भगदत्तं रणे क्रुद्ध विव्याध निशितैः शरैः॥<br><br>5124: सोऽतिविद्धो महेष्वासः सृक्किणी परिसंलिहन्। शक्तिं कनकवैदूर्यभूषितामायसीं दृढाम्॥<br><br>5125: यमदण्डोपमा घोरां चिक्षेप परमाहवे। तामांपतन्ती सहसा तस्य बाहुबलेरिताम्॥<br><br>5126: सात्यकिः समरे राजन् द्विधाचिच्छेद सायकैः। ततः पपात सहसा महोल्केव हतप्रभा॥<br><br>5127: शक्तिं विनिहतां दृष्ट्वा पुत्रस्तव विशाम्पते। महता रथवंशेन वारयामास माधवम्॥<br><br>5128: तथा परिवृतं दृष्ट्वा वार्ष्णेयानां महारथम्। दुर्योधनो भृशं क्रुद्धो भ्रातॄन् सर्वानुवाच ह॥<br><br>5129: तथा कुरुत कौरव्या यथा वः सात्यको युधि। न जीवन् प्रतिनिर्याति महतोऽस्माद् रथव्रजात्॥<br><br>5130: तस्मिन् हते हतं मन्ये पाण्डवानां महद् बलम्। तथेति च वचस्तस्य परिगृह्य महारथाः॥<br><br>5131: शैनेयं योधयामासुर्भीष्मायाभ्युद्यतं रणे। काम्बोजराजो बलवान् वारयामास संयुगे॥<br><br>5132: आर्जुनिं नृपतिविद्ध्वा शरैः संनतपर्वभिः। पुनरेव चतुःषष्ट्या राजन् विव्याध तं नृप॥<br><br>5133: सुदक्षिणस्तु समरे पुनर्विव्याध पञ्चभिः। सारथिं चास्य नवभिरिच्छन् भोष्मस्य जीवितम्॥<br><br>5134: तद् युद्धमासीत् सुमहत् तयोस्तत्र समागमे। यदाभ्यधावद् गाङ्गेयं शिखण्डी शत्रुकर्शनः॥<br><br>5135: विराटदुपदौ वृद्धौ वारयन्तौ महाचमूम्। भीष्मं च युधि संरब्धावाद्रवन्तौ महारथौ॥<br><br>5136: अश्वत्थामा रणे क्रुद्धः समायाद्रथसत्तमः। ततः प्रववृते युद्धं तयोस्तस्य च भारत॥<br><br>5137: विराटो दशभिर्भल्लैराजघान परंतप। यतमानं मद्देष्वासं द्रौणिमाहवशोभिनम्॥<br><br>5138: दुपदश्च त्रिभिर्बाणैर्विव्याध निशितैस्तदा। गुरुपुत्रं समासाद्य प्रहरन्तौ महाबलौ॥<br><br>5139: अश्वत्थामा ततस्तौ तु विव्याध बहुभिः शरैः। विराटद्रुपदौ वीरौ भीष्मं प्रति समुद्यतः॥<br><br>5140: तत्राद्भुतमपश्याम वृद्धयोश्चरितं महत्। यद् द्रौणिसायकान् घोरान् प्रत्यवारयतां युधि॥<br><br>5141: सहदेवं तथा यान्तं कृपः शारद्वतोऽभ्ययात्। यथा नागो वने नागं मत्तो मत्तमुपाद्रवत्॥<br><br>5142: कृपश्च समरे शूरो माद्रीपुत्रं महारथम्। आजधान शरैस्तूर्णं सप्तत्या रुक्मभूषणैः॥<br><br>5143: तस्य माद्रीसुतश्चापं द्विधा चिच्छेद सायकैः। अथैनं छिन्नधन्वानं विव्याध नवभिः शरैः॥<br><br>5144: सोऽन्यत् कार्मुकमादाय समरे भारसाधनम्। माद्रीपुत्रं सुसंहृष्टो दशभिर्निशितैः शरैः॥<br><br>5145: आजघानोरसि क्रुद्ध इच्छन् भीष्मस्य जीवितम्। तथैव पाण्डवो राजञ्छारद्वतममर्षणम्॥<br><br>5146: आजघानोरसि क्रुद्धो भीष्मस्य वधकाझ्या। तयोर्युद्धं समभवद् घोररूपं भयावहम्॥<br><br>5147: नकुलं तु रणे क्रुद्धो विकर्णः शत्रुतापनः! विव्याध सायकैः षष्ट्या रक्षन् भीष्मं महाबलम्॥<br><br>5148: नकुलोऽपि भृशं विद्धस्तव पुत्रेण धीमता। विकर्णं सप्तसप्तत्या निर्बिभेद शिलीमुखैः॥<br><br>5149: तत्र तौ नरशार्दूलौ भीष्महेतोः परंतपौ। अन्योन्यं जघ्नतुर्वीरो गोष्ठे गोवृषभाविव॥<br><br>5150: घटोत्कचं रणे यान्तं निघ्नन्तं तव वाहिनीम्। दुर्मुखः समरे प्रायाद भीष्महेतोः पराक्रमी॥<br><br>5151: हैडिम्बस्तु रणे राजन् दुर्मुखं शत्रुतापनम्। आजघानोरसि क्रुद्धः शरेणानतपर्वणा॥<br><br>5152: भीमसेनसुतं चापि दुर्मुखः सुमुखैः शरैः। षष्ट्या वीरो नदन् हृष्टो विव्याध रणमूर्धनि॥<br><br>5153: धृष्टद्युम्नं तथाऽऽयान्तं भीष्मस्य वधकाक्षिणम्। हार्दिक्यो वारयामास रथश्रेष्ठं महारथः॥<br><br>5154: हार्दिक्य: पार्षतं चापि विद्ध्वा पञ्चभिरायसैः। पुनः पञ्चाशता तूर्णं तिष्ठ तिष्ठेति चाब्रवीत्॥<br><br>5155: आजघान महाबाहुः पार्षतं तं महारथम्। तं चैव पार्षतो राजन् हार्दिक्यं नवभिः शरैः॥<br><br>5156: विव्याध निशितैस्तीक्ष्णैः कङ्कपत्रैरजिह्मगैः। तयोः समभवद् युद्धं भीष्मरुतोर्महाहवे॥<br><br>5157: अन्योयातिशये युक्तं यथा वृत्रमहेन्द्रयोः। भीमसेन तथाऽऽयान्त भीष्मं प्रति महारथम्॥<br><br>5158: भूरिश्रवाभ्ययात् तूर्णं तिष्ठ तिष्ठेति चाब्रवीत्। सौमदत्तिरथो भीममाजघान स्तनान्तरे॥<br><br>5159: नाराचेन सुतीक्ष्णेन रुक्मपुड्वेन संयुगे। उरःस्थेन बभौ तेन भीमसेनः प्रतापवान्॥<br><br>5160: स्कन्दशक्त्या यथा क्रौञ्चः पुरा नृपतिसत्तम। तौ शरान् सूर्यसंकाशान् कर्मारपरिमार्जितान्॥<br><br>5161: अन्योन्यस्य रणे क्रुद्धौ चिक्षिपाते नरर्षभौ। भीमो भीष्मवधाकाक्षी सौमदत्तिं महारथम्॥<br><br>5162: तथा भीष्मजये गृनुः सौमदत्तिस्तु पाण्डवम्। कृतप्रतिकृते यत्तौ योधयामासतू रणे॥<br><br>5163: युधिष्ठिरं तु कौन्तेयं महत्या सेनया वृतम्। भीष्माभिमुखमायान्तं भारद्वाजो न्यवारयत्॥<br><br>5164: द्रोणस्य रथनिर्घोषं पर्जन्यनिनदोपमम्। श्रुत्वा प्रभद्रका राजन् समकम्पन्त मारिष॥<br><br>5165: सा सेना महती राजन् पाण्डुपुत्रस्य संयुगे। द्रोणेन वारिता यत्ता न चचाल पदात् पदम्॥<br><br>5166: चेकितानं रणे यत्तं भीष्मं प्रति जनेश्वर। चित्रसेनस्तव सुतः क्रुद्धरूपमवारयत्॥<br><br>5167: भीष्महेतोः पराक्रान्तश्चित्रसेनः पराक्रमी। चेकितानं परं शक्त्या योधयामास भारत॥<br><br>5168: तथैव चेकितानोऽपि चित्रसेनमवारयत्। तद् युद्धमासीत् सुमहत् तयोस्तत्र समागमे॥<br><br>5169: अर्जुनो वार्यमाणस्तु बहुशस्तत्र भारत। विमुखीकृत्य पुत्रं ते सेनां तव ममर्द ह। । ५६। दुःशासनोऽषि परया शक्त्या पार्थमवारयत्। कथं भीष्मं न नो हन्यादिति निश्चित्य भारत॥<br><br>5170: सा वध्यमाना समरे पुत्रस्य तव वाहिनी। लोड्यते रथिभिः श्रेष्ठस्तत्र तत्रैव भारत॥<br><br>5171: संजय उवाच अथ वीरो महेष्वासो मत्तवारणविक्रमः। समादाय महच्चापं मत्तवारणवारणम्॥<br><br>5172: विन्धुन्वानो नरश्रेष्ठो द्रावयाणो वरूथिनीम्। पृतनां पाण्डवेयानां गाहमानो महाबलः॥<br><br>5173: निमित्तानि निमित्तज्ञः सर्वतो वीक्ष्य वीर्यवान्। प्रतपन्तमनीकानि द्रोणः पुत्रमभाषत॥<br><br>5174: अयं हि दिवसस्तात यत्र पार्थो महाबलः। जिघांसुः समरे भीष्मं परं यत्नं करिष्यति॥<br><br>5175: उत्पतन्ति हि मे बाणा धनुः प्रस्फुरतीव च। योगमस्त्राणि गच्छन्ति क्रूर मे वर्तते मतिः॥<br><br>5176: दिश्वशान्तानि घोराणि व्याहरन्ति मृगद्विजाः। नीचैर्गध्रा निलीयन्ते भारतानां चमूं प्रति॥<br><br>5177: नष्टप्रभ इवादित्यः सर्वतो लोहिता दिशः। रसते व्यथते भूमिः कम्पतीव च सर्वशः॥<br><br>5178: कङ्का गृध्रा बलाकश्च व्याहरन्ति मुहुर्मुहुः। शिवाश्चैवाशिवा घोरा वेदयन्त्यो महद् भयम्॥<br><br>5179: पपात महती चोल्का मध्येनादित्यमण्डलात्। सकबन्धश्च परिघो भानुमावृत्य तिष्ठति॥<br><br>5180: परिवेषस्तथा घोरश्चन्द्रभास्करयोरभूत्। वेदयानो भयं घोरं राज्ञां देहावकर्तनम्॥<br><br>5181: देवतायतनस्थाश्च कौरवेन्द्रस्य देवताः। कम्पन्ते च हसन्ते च नृत्यन्ति च रुदन्ति च॥<br><br>5182: अपसव्यं ग्रहाश्चक्रुरलक्ष्माणं दिवाकरम्। अवाक्शिराश्च भगवानुपातिष्ठत चन्द्रमाः॥<br><br>5183: वपूंषि च नरेन्द्राणां विगताभानि लक्षये। धार्तराष्ट्रस्य सैन्येषु न च भ्राजन्ति दंशिताः॥<br><br>5184: सेनयोरुभयोश्चापि समन्ताच्छूयते महान्। पाञ्चजन्यस्य निर्घोषो गाण्डीवस्य च निःस्वनः॥<br><br>5185: ध्रुवमास्थाय बीभूत्सुरुत्तमास्त्राणि संयुगे। अपास्यान्यान् रणे योधानभ्येष्यति पितामहम्॥<br><br>5186: हृष्यन्ति रोमकूपाणि सीदतीव च मे मनः। चिन्तयित्वा महाबाहो भीष्मार्जुनसमागमम्॥<br><br>5187: तं चेह निकृतिप्रज्ञं पाञ्चाल्यं पापचेतसम्। पुरस्कृत्य रणे पार्थो भीष्मस्यायोधनं गतः॥<br><br>5188: अब्रवीच्च पुरा भीष्मो नाहं हन्यां शिखण्डिनम्। स्त्री ह्येषा विहिता धात्रा दैवाच्च स पुनः पुमान्॥<br><br>5189: अमङ्गल्यध्वजश्चैव याज्ञसेनिर्महाबलः। न ग्रामङ्गलिके तस्मिन् प्रहरेदापगासुतः॥<br><br>5190: एतद् विचिन्तयानस्य प्रज्ञा सीदति मे भृशम्। अभ्युद्यतो रणे पार्थः कुरुवृद्धमुपाद्रवत्॥<br><br>5191: युधिष्ठिरस्य च क्रोधो भीष्मश्चार्जुनसङ्गत्तः। मम चास्त्रसमारम्भः प्रजानामशिवं ध्रुवम्॥<br><br>5192: मनस्वी बलवाञ्छूरः कृतास्त्रो लघुविक्रमः। दूरपाती दृढेषुश्च निमित्तज्ञश्च पाण्डवः॥<br><br>5193: अजेयः समरे चापि देवैरपि सवासवैः। बलवान् बुद्धिमांश्चैव जितक्लेशो युधां वरः॥<br><br>5194: विजयी च रणे नित्यं भैरवास्त्रश्च पाण्डवः। तस्य मार्ग परिहरन् दुतं गच्छ यतव्रत॥<br><br>5195: पश्यायैतन्महाघोरे संयुगे वैशसं महत्। हेमचित्राणि शूराणां महान्ति च शुभानि च। ॥<br><br>5196: कवचान्यवदीर्यन्ते शरैः संनतपर्वभिः। छिद्यन्ते च ध्वजाग्राणि तोमराश्च धनूंषि च॥<br><br>5197: प्रासाश्च विमलास्तीक्ष्णाः शक्त्यश्च कनकोज्ज्वला:। वैजयन्त्यश्च नागानां संक्रुद्धेन किरीटिना। ॥<br><br>5198: नायं संरक्षितुं काल: प्राणान् पुत्रोपजीविभिः। याहि स्वर्ग पुरस्कृत्य यशसे विजयाय च॥<br><br>5199: रथनागहयावर्ती महाघोरां सुदुर्गमाम्। रथेन संग्रामनदी तरत्येष कपिध्वजः॥<br><br>5200: ब्रह्मण्यता दमो दानं तपश्च चरितं महत्। इहैव दृश्यते पार्थे भ्राता यस्य धनंजयः॥<br><br>5201: भीमसेनश्च बलवान् माद्रीपुत्रौ च पाण्डवौ। वासुदेवश्च वार्ष्णेयो यस्य नाथो व्यवस्थितः॥<br><br>5202: तस्यैष मन्युप्रभवो धार्तराष्ट्रस्य दुर्मतेः। तपोदग्धशरीरस्य कोपो दहति भारतीम्॥<br><br>5203: एष संदृश्यते पार्थो वासुदेवव्यपाश्रयः। दारयन् सर्वसैन्यानि धार्तराष्ट्राणि सर्वशः॥<br><br>5204: एतदालोक्यते सैन्यं क्षोभ्यमाणं किरीटिना। महोर्मिनद्धं सुमहत् तिमिनेव महाजलम्॥<br><br>5205: हाहाकिलकिलाशब्दाः श्रुयन्ते च चमूमुखे। याहि पाञ्चालदायादमहं यास्ये युधिष्ठिरम्॥<br><br>5206: दुर्गमं ह्यन्तरं राज्ञो व्यूहस्यामिततेजसः। समुद्रकुक्षिप्रतिमं सर्वतोऽतिरथैः स्थितैः॥<br><br>5207: सात्यकिश्चाभिमन्युश्च धृष्टद्युम्नवृकोदरौ। पर्यरक्षन्त राजानं यमौ च मनुजेश्वरम्॥<br><br>5208: उपेन्द्रसदृशः श्यामो महाशाल इवोद्गतः। एष गच्छत्यनीकाग्रे द्वितीय इव फाल्गुनः॥<br><br>5209: उत्तमास्त्राणि चाधत्स्व गृहीत्वा च महद् धनुः। पार्षतं याहि राजानं युध्यस्व च वृकोदरम्॥<br><br>5210: को हि नेच्छेत् प्रियं पुत्रं जीवन्तं शाश्वतीः समाः। क्षत्रधर्मं तु सम्प्रेक्ष्य ततस्त्वां नियुनज्म्यहम्॥<br><br>5211: एष चातिरणे भीष्मो दहते वै महाचमूम्। युद्धेषु सदृशस्तात यमस्य वरुणस्य च॥<br><br>5212: संजय उवाच भगदत्तः कृपः शल्यः कृतवर्मा तथैव च। विन्दानुविन्दावावन्त्यौ सैन्धवश्च जयद्रथः॥<br><br>5213: चित्रसेनो विकर्णश्च तथा दुर्मर्षणादयः। दशैते तावका योधा भीमसेनमयोधयन्॥<br><br>5214: महत्या सेनया युक्ता नानादेशसमुत्थया। भीष्मस्य समरे राजन् प्रार्थयाना महद् यशः॥<br><br>5215: शल्यस्तु नवभिर्बाणैर्भीमसेनमताडयत्। कृतवर्मा त्रिभिर्बाणैः कृपश्च नवभिः शरैः॥<br><br>5216: चित्रसेनो विकर्णश्च भगदत्तश्च मारिष। दशभिर्दशभिर्बाणैर्भीमसेनमताडयन्॥<br><br>5217: सैन्धवश्च त्रिभिर्वाणैर्भीमसेनमताडयत्। विन्दानुविन्दावावन्त्यौ पञ्चभिः पञ्चभिः शरैः॥<br><br>5218: दुर्मर्षणस्तु विंशत्या पाण्डवं निशितैः शरैः। सतान् सर्वान् महाराज राजमानान् पृथक् पृथक्॥<br><br>5219: प्रवीरान् सर्वलोकस्य धार्तराष्ट्रान् महारथान्। जघान समरे वीरः पाण्डवः परवीरहा॥<br><br>5220: सप्तभिः शल्यमाविध्यत् कृतवर्माणमष्टभिः। कृपस्य सशरं चापं मध्ये चिच्छेद भारत॥<br><br>5221: अथैनं छिन्नधन्वानं पुनर्विव्याध सप्तभिः। विन्दानुविन्दौ च तथा त्रिभिस्त्रिभिरताडयत्॥<br><br>5222: दुर्मर्षणं च विंशत्या चित्रसेनं च पञ्चभिः। विकर्ण दशभिर्बाणैः पञ्चभिश्च जयद्रथम्॥<br><br>5223: विद्ध्वा भीमोऽनदद्धृष्टः सैन्धवं च पुनस्त्रिभिः। अथान्यद् धनुरादाय गौतमो रथिनां वरः॥<br><br>5224: भीमं विव्याध संरब्धो दशभिर्निशितैः शरैः। स विद्धो दशभिर्बाणैस्तोत्रैरिव महाद्विपः॥<br><br>5225: ततः क्रुद्धो महाराज भीमसेनः प्रतापवान्। गौतमं ताडयामास शरैर्बहुभिराहवे॥<br><br>5226: सैन्धवस्य तथाश्वांश्च सारथिं च त्रिभिः शरैः। प्राहिणोन्मृत्युलोकाय कालान्तकसमद्युतिः॥<br><br>5227: हताश्वात् तु रथात् तूर्णमवप्लुत्य महारथः। शरांश्चिक्षेप निशितान् भीमसेनस्य संयुगे॥<br><br>5228: तस्य भीमो धनुर्मध्ये द्वाभ्यां चिच्छेद मारिष। भल्लाभ्यां भरतश्रेष्ठ सैन्धवस्य महात्मनः॥<br><br>5229: स छिन्नधन्वा विस्थो हताश्वो हतसारथिः। चित्रसेनरथं राजन्नारुरोह त्वरान्वितः॥<br><br>5230: अत्यद्भुतं रणे कर्म कृतवांस्तत्र पाण्डवः। महारथाशरैर्विद्ध्वा वारयित्वा च मारिष। ॥<br><br>5231: विरथं सैन्धवं चक्रे सर्वलोकस्य पश्यतः। तदा न ममृषे शल्यो भीमसेनस्य विक्रमम्॥<br><br>5232: स संधाय शरांस्तीक्ष्णान् कर्मारपरिमार्जितान्। भीमं विव्याध समरे तिष्ठ तिष्ठेति चाब्रवीत्॥<br><br>5233: कृपश्च कृतवर्मा च भगदत्तश्च वीर्यवान्। विन्दानुविन्दावावन्त्यौ चित्रसेनश्च संयुगे। ॥<br><br>5234: दुर्मर्षणो विकर्णश्च सिन्धुराजश्च वीर्यवान्। भीमं ते विव्यधुस्तूर्णं शल्यहेतोररिंदमाः॥<br><br>5235: स च तान् प्रतिविव्याध पञ्चभिः पञ्चभिः शरैः। शल्यं विव्याध सप्तत्या पुनश्च दशभिः शरैः॥<br><br>5236: तं शल्यो नवभिर्भित्त्वा पुनर्विव्याध पञ्चभिः। सारथिं चास्य भल्लेन गाढं विव्याध मर्मणि॥<br><br>5237: विशोकं प्रेक्ष्य निर्भिन्नं भीमसेनः प्रतापवान्। मद्रराजं त्रिभिर्बाणैर्बाह्वोरुरसि चार्पयत्। ॥<br><br>5238: तथेतरान् महेष्वासांस्त्रिभिस्त्रिभिरजिह्मगैः ताडयामास समरे सिंहवद् विननाद च॥<br><br>5239: ते हि यत्ता महेष्वासाः पाण्डवं युद्धकोविदम्। त्रिभिस्त्रिभिरकुण्ठाय॒ शं मर्मस्वताडयन्॥<br><br>5240: सोऽतिविद्धो महेष्वासो भीमसेनो न विव्यथे। पर्वतो वारिधाराभिवर्षमाणैरिवाम्बुदैः॥<br><br>5241: स तु क्रोधसमाविष्टः पाण्डवानां महारथः। भद्रेश्वरं त्रिभिर्बाणैर्भृशं विद्ध्वा महायशाः॥<br><br>5242: कृपं च नवभिर्बाणैर्भृशं विद्ध्वा समन्ततः। प्राग्ज्योतिषं शतैराजौ राजन् विव्याध सायकैः॥<br><br>5243: ततस्तु सशरं चापं सात्वतस्य महात्मनः। क्षुरप्रेण सुतीक्ष्णेन चिच्छेद कृतहस्तवत्॥<br><br>5244: तथान्यद् धनुरादाय कृतवर्मा वृकोदरम्। आजघान भ्रुवोर्मध्ये नाराचेन परंतपः॥<br><br>5245: भीमस्तु समरे विद्ध्वा शल्यं नवभिरायसैः। भगदत्तं त्रिभिश्चैव कृतवर्माणष्टभिः॥<br><br>5246: द्वाभ्यां द्वाभ्यां तु विव्याध गौतमप्रभृतीन् स्थान्। तेऽपि तं समरे राजन् विव्यधुनिशितैः शरैः॥<br><br>5247: स तथा पीड्यमानोऽपि सर्वशस्त्रैर्महारथैः। मत्वा तृणेन तांस्तुल्यान् विचचार गतव्यथः॥<br><br>5248: ते चापि रथिनां श्रेष्ठा भीमाय निशिताञ्छरान्। प्रेषयामासुरव्यग्राः शतशोऽथ सहस्रशः॥<br><br>5249: तस्य शक्तिं महावेगां भगदत्तो महारथः। चिक्षेप समरे वीरः स्वर्णदण्डां महामते॥<br><br>5250: तोमरं सैन्धवो राजा पट्टिशं च महाभुजः। शतघ्नीं च कृपो राजञ्छरं शल्यश्च संयुगे॥<br><br>5251: अथेतरे महेष्वासाः पञ्च शिलीमुखान्। भीमसेनं समुद्दिश्य प्रेषयामासुरोजसा॥<br><br>5252: तोमरं च द्विधा चक्रे क्षुरप्रेणानिलात्मजः। पट्टिशं च त्रिभिर्बाणैचिच्छेद तिलकाण्डवत्॥<br><br>5253: स बिभेद शतघ्नीं च नवभिः कङ्कपत्रिभिः। मद्रराजप्रयुक्तं च शरं छित्त्वा महारथः॥<br><br>5254: शक्तिं चिच्छेद सहसा भगदत्तेरितां रणे। तथेतराञ्छरान् घोरान् शरैः संनतपर्वभिः॥<br><br>5255: भीमसेनो रणश्लाघी त्रिधैकैकं समाच्छिनत्। तांश्च सर्वान् महेष्वासांस्त्रिभिस्त्रिभिरताडयत्॥<br><br>5256: ततो धनंजयस्तत्र वर्तमाने महारणे। आजगाम रथेनाजो भीमं दृष्ट्वा महारथम्॥<br><br>5257: निघ्नन्तं समरे शत्रून् योधयानं च सायकैः। तौ तु तत्र महात्मानौ समेतौ वीक्ष्य पाण्डवौ॥<br><br>5258: न शशंसुजयं तत्र तावकाः पुरुषर्षभाः। अथार्जुनो रणे भीमं योधयन्तं महारथान्॥<br><br>5259: भीष्मस्य निधनाकाक्षी पुरस्कृत्य शिखण्डिनम्। आससाद रणे वीरांस्तावकान् दश भारत। ॥<br><br>5260: ये स्म भीमं रणे राजन् योधयन्तो व्यवस्थिताः। बीभत्सुस्तानथाविध्यद भीमस्य प्रियकाम्यया॥<br><br>5261: ततो दुर्योधनो राजा सुशर्माणमचोदयत्। अर्जुनस्य वधार्थाय भीमसेनस्य चोभयोः॥<br><br>5262: सुशर्मन् गच्छ शीघ्रं त्वं बलौघैः परिवारितः। जहि पाण्डुसुतावेतौ धनंजयवृकोदरौ॥<br><br>5263: तच्छ्रुत्वा वचनं तस्य त्रैगर्तः प्रस्थलाधिपः। अभिद्रुत्य रणे भीममर्जुनं चैव धन्विनौ॥<br><br>5264: रथैरनेकसाहस्रैः समन्तात् पर्यवारयत्। ततः प्रववृते युद्धमर्जुनस्य परैः सह॥<br><br>5265: संजय उवाच अर्जुनस्तु रणे शल्यं यतमानं महारथम्। छादयामास समरे शरैः संनतपर्वभिः॥<br><br>5266: सुशर्माणं कृपं चैव त्रिभिस्त्रिभिरविध्यता प्राग्ज्योतिषं च समरे सैन्धवं च जयद्रथम्॥<br><br>5267: चित्रसेनं विकर्णं च कृतवर्माणमेव च। दुर्मर्षणं च राजेन्द्र ह्यावन्त्यौ च महारथौ॥<br><br>5268: एकैकं त्रिभिरानछेत् कङ्कबर्हिणवाजितैः। शरैरतिरथो युद्धे पीडयन् वाहिनीं तव॥<br><br>5269: जयद्रथो रणे पार्थं विद्ध्वा भारत सायकैः। भीमं विव्याध तरसा चित्रसेनरथे स्थितः॥<br><br>5270: शल्यश्च समरे जिष्णु कृपश्च रथिनां वरः। विव्यधाते महाराज बहुधा मर्मभेदिभिः॥<br><br>5271: चित्रसेनादयश्चैव पुत्रास्तव विशाम्पते। पञ्चभिः पञ्चभिस्तूर्णं संयुगे निशितैः शरैः॥<br><br>5272: आजजुरर्जुनं संख्ये भीमसेनं च मारिष। तौ तत्र रथिनां श्रेष्ठौ कौन्तेयौ भरतर्षभौ॥<br><br>5273: अपीडयेतां समरे त्रिगर्तानां महद् बलम्। सुशर्माऽपि रणे पार्थं शरैर्नवभिराशुगैः॥<br><br>5274: ननाद बलवन्नादं त्रासयानो महद् बलम्। अन्ये च रथिनः शूरा भीमसेनधनंजयौ॥<br><br>5275: विव्यधुनिशितैर्बाणै रुक्मपुखैरजिह्मगैः। तेषां च रथिनां मध्ये कौन्तेयौ भरतर्षभौ॥<br><br>5276: क्रीडमानौ रथोदारौ चित्ररूपौ व्यदृश्यताम्। आमिषेप्सू गवां मध्ये सिंहाविव मदोत्कटौ॥<br><br>5277: छित्त्वा धनूंषि शूराणां शरांश्च बहुधा रणे। पातयामासतुर्वीरौ शिरांसि शतशो नृणाम्॥<br><br>5278: रथाश्च बहवो भग्ना हयाच शतशो हताः। गजाश्च सगजारोहा: पेतुरु। महाहवे॥<br><br>5279: रथिन: सादिनश्चापि तत्र तत्र निषूदिताः। दृश्यन्ते बहवो राजन् वेपमानाः समन्ततः॥<br><br>5280: छत्रैश्च बहुधा छिन्नैर्ध्वजैश्च विनिपातितः। अङ्कुशैरपविद्धैश्च परिस्तोमैश्च भारत॥<br><br>5281: केयूरैरङ्गदैर्हारै राङ्कवैर्मृदितैस्तथा। उष्णीषैर्ऋष्टिभिश्चैव चामरव्यजनैरपि॥<br><br>5282: तत्र तत्रापविद्धैश्च बाहुभिश्चन्दनोक्षितैः। ऊरुभिश्च नरेन्द्राणां समास्तीर्यत मेदिनी॥<br><br>5283: हतैर्गजपदात्योधैर्वाजिभिश्च निषूदितैः। स्थैश्च बहुधा भग्नैः समास्तीर्यत मेदिनी॥<br><br>5284: तत्राद्भुतमपश्याम रणे पार्थस्य विक्रमम्। शरैः संवार्य तान् वीरान् यज्जघान महाबलः॥<br><br>5285: पुत्रस्तु तव तं दृष्ट्वा भीमार्जुनपराक्रमम्। गाङ्गेयस्य रथाभ्यासमुपजग्मे महाबलः॥<br><br>5286: कृपश्च कृतवर्मा च सैन्धवश्च जयद्रथः। विन्दानुविन्दाबावन्त्यौ नाजहुः संयुगं तदा॥<br><br>5287: ततो भीमो महेष्वासः फाल्गुनश्च महारथः। कौरवाणां चमू घोरां भृशं दुद्रुवतू रणे॥<br><br>5288: ततो बर्हिणवाजनामयुतान्यर्बुदानि च। धनंजयरथे तूर्णं पातयन्ति स्म भूमिपाः॥<br><br>5289: ततस्ताशरजालेन संनिवार्य महारथान्। पार्थः समन्तात् समरे प्रेषयमास मृत्यवे॥<br><br>5290: शल्यस्तु समरे जिष्णु क्रीडन्निव महारथः। आजघानोरसि क्रुद्धो भल्लैः संनतपर्वभिः॥<br><br>5291: तस्य पार्थो धनुश्छित्त्वा हस्तावापं च पञ्चभिः। अथैनं सायकैस्तीक्ष्णैर्भृशं विव्याध मर्मणि। ॥<br><br>5292: अथान्यद् धनुरादाय समरे भारसाधनम्। मद्रेश्वरो रणे जिष्णु ताडयामास रोषितः॥<br><br>5293: त्रिभिः शरैर्महाराज वासुदेवं च पञ्चभिः। भीमसेनं च नवभिर्वाह्वोरुरसि चार्पयत्॥<br><br>5294: ततो द्रोणो महाराज मागधश्च महारथः। दुर्योधनसमादिष्टौ तं देशमुपजग्मतुः॥<br><br>5295: यत्र पार्थो महाराज भीमसेनश्च पाण्डवः। कौरव्यस्य महासेनां जघ्नतुः सुमहारथौ॥<br><br>5296: जयत्सेनस्तु समरे भीमं भीमायुधं युधि। विव्याध निशितैर्बाणैरष्टभिर्भरतर्षभ। ॥<br><br>5297: तं भीमो दशभिर्विद्ध्वा पुनर्विव्याध पञ्चभिः। सारथिं चास्य भल्लेन रथनीडादपातयत्॥<br><br>5298: उद्भ्रान्तैस्तुरगैः सोऽथ द्रवमाणैः समन्ततः। मागधौऽपसृतो राजा सर्वसैन्यस्य पश्यतः॥<br><br>5299: द्रोणश्च विवरं दृष्ट्वा भीमसेनं शिलीमुखैः। विव्याध बाणैर्निशितैः पञ्चषष्टिभिरायसैः॥<br><br>5300: तं भीमः समरश्लाघी गुरुं पितृसमं रणे। विव्याध पञ्चभिर्भल्लैस्तथा षष्ट्या च भारत॥<br><br>5301: अर्जुनस्तु सुशर्माणं विद्ध्वा बहुभिरायसैः। व्यधमत् तस्य तत्सैन्यं महाभ्राणि यथाऽनिलः॥<br><br>5302: ततोभीष्मश्च राजा च कौसल्यश्च बृहद्बलः। समवर्तन्त संक्रुद्धा भीमसेनधनंजयौ॥<br><br>5303: तथैव पाण्डवाः शूरा धृष्टद्युम्नश्च पार्घतः। अभ्यद्रवन् रणे भीष्म व्यादितास्यमिवान्तकम्॥<br><br>5304: शिखण्डी तु समासाद्य भरतानां पितामहम्। अभ्यद्रवत संहृष्टो भयं त्यक्त्वा महारथात्॥<br><br>5305: युधिष्ठिरमुखाः पार्थाः पुरस्कृत्य शिखण्डिनम्। अयोधयन् रणे भीष्मं सहिताः सर्वसुंजयैः॥<br><br>5306: तथैव तावकाः सर्वे पुरस्कृत्य यतव्रतम्। शिखण्डिप्रमुखान् पार्थान् योधयन्ति स्म संयुगे॥<br><br>5307: ततः प्रववृते युद्धं कौरवाणां भयावहम्। तत्र पाण्डुसुतैः सार्धं भीष्मस्य विजयं प्रति॥<br><br>5308: तावकानां जये भीष्मो ग्लह आसीद् विशाम्पते। तत्र हि द्यूतमासक्तं विजयायेतराय वा॥<br><br>5309: धृष्टद्युम्नस्तु राजेन्द्र सर्वसैन्यान्यचोदयत्। अभ्यद्रवत गाङ्गेयं मा भैष्टं रथसत्तमाः॥<br><br>5310: सेनापतिवचः श्रुत्वा पाण्डवानां वरूथिनी। भीष्मं समभ्यात् तूर्णं प्राणांस्त्यक्त्वा महाहवे॥<br><br>5311: भीष्मोऽपि रथिनां श्रेष्ठः प्रतिजग्राह तां चमूम्। आपतन्ती महाराज वेलामिव महोदधिः॥<br><br>5312: धृतराष्ट्र उवाच कथं शान्तनवो भीष्मो दशमेऽहनि संजय। अयुध्यत महावीर्यः पाण्डवैः सहसृञ्जयैः॥<br><br>5313: कुरवश्च कथं युद्धे पाण्डवान् प्रत्यवारयन्। आचक्ष्व मे महायुद्धं भीष्मस्याहवशोभिनः॥<br><br>5314: संजय उवाच कुरवः पाण्डवैः सार्धं यदयुध्यन्त भारत। यथा च तदभूद् युद्धं तत् तु वक्ष्यामि साम्प्रतम्॥<br><br>5315: गमिताः परलोकाय परमास्त्रैः किरीटिना। अहन्यहनि संक्रुद्धास्तावकानां महारथाः॥<br><br>5316: यथाप्रतिज्ञं कौरव्यः स चापि समितिंजयः। पार्थानामकरोद् भीष्मः सततं समितिक्षयम्॥<br><br>5317: कुरुभिः सहितं भीष्मं युध्यमानं परंतप। अर्जुनं च समाञ्चाल्यं संशयो विजयेऽभवत्॥<br><br>5318: दशमेऽहनि तस्मिंस्तु भीष्मार्जुनसमागमे। अवर्तत महारौद्रः सततं समितिक्षयः॥<br><br>5319: तस्मिन्नयुतशो राजन् भूयशश्च परतपः। भीष्मं शान्तनवो योधाञ्जघान परमास्त्रवित्॥<br><br>5320: येषामज्ञातकल्पानि नामगोत्राणि पार्थिवः। ते हतास्तत्र भीष्मेण शूराः सर्वेऽनिवर्तिनः॥<br><br>5321: दशाहानि ततस्तप्त्वा भीष्मः पाण्डववाहिनीम्। निरविद्यत धर्मात्मा जीवितेन परंतप॥<br><br>5322: स क्षिप्रं वधमन्विच्छन्नात्मनोऽभिमुखो रणे। न हन्यां मानवश्रेष्ठान् संग्रामे सुबहूनिति॥<br><br>5323: चिन्तयित्वा महाबाहुः पिता देवव्रतस्तव। अभ्याशस्थं महाराज पाण्डवं वाक्यमब्रवीत्॥<br><br>5324: युधिष्ठिर महाप्राज्ञ सर्वशास्त्रविशारद। शृणुष्व वचनं तात धर्म्य स्वर्यं च जल्पतः॥<br><br>5325: निर्विष्णोऽस्मि भृशं तात देहेनानेन भारत। घ्नतश्च मे गतः कालः सुबहून् प्राणिनो रणे॥<br><br>5326: तस्मात् पार्थं पुरोधाय पञ्चालान् संजयांस्तथा। मद्वधे क्रियतां यत्नो मम चेदिच्छसि प्रियम्॥<br><br>5327: तस्य तन्मतमाज्ञाय पाण्डवः सत्यदर्शनः। भीष्मं प्रति ययौ राजा संग्रामे सह संजयैः॥<br><br>5328: धृष्टद्युम्नस्ततो राजन् पाण्डवश्च युधिष्ठिरः। श्रुत्वा भीष्मस्य तां वाचं चोदयामासतुर्बलम्॥<br><br>5329: युधिष्ठिर उवाच अभिद्रवध्वं युध्यध्वं भीष्मं जयत संयुगे। रक्षिताः सत्यसंधेन जिष्णुना रिपुजिष्णुना॥<br><br>5330: अयं चापि महेष्वासः पार्षतो वाहिनीपतिः। भीमसेनश्च समरे पालयिष्यति वो ध्रुवम्॥<br><br>5331: मा वो भीष्माद् भयं किञ्चिदस्त्वद्य युधि संजयाः। ध्रुवं भीष्मं विजेष्यामः पुरस्कृत्य शिखण्डिनम्॥<br><br>5332: ते तथा समयं कृत्वा दशमेऽहनि पाण्डवाः। ब्रह्मलोकपरा भूत्वा संजग्मुः क्रोधमूर्छिताः॥<br><br>5333: शिखण्डिनं पुरस्कृत्य पाण्डवं च धनंजयम्। भीष्मस्य पातने यत्नं परमं ते समास्थिताः॥<br><br>5334: ततस्तव सुतादिष्टा नानाजनपदेश्वराः। द्रोणेन सहपुत्रेण सहसेना महाबलाः॥<br><br>5335: दुःशासनश्च बलवान् सह सर्वैः सहोदरैः। भीष्मं समरमध्यस्थं पालयाञ्चक्रिरे तदा॥<br><br>5336: ततस्तु तावकाः शूराः पुरस्कृत्य महाव्रतम्। शिखण्डिप्रमुखान् पार्थान् योधयन्ति स्म संयुगे॥<br><br>5337: चेदिभिस्तु सपञ्चालैः सहितो वानरध्वजः। ययौ शान्तनवं भीष्मं पुरस्कृत्य शिखण्डिनम्॥<br><br>5338: द्रोणपुत्रं शिनेर्नप्ता धृष्टकेतुस्तु पौरवम्। अभिमन्युः सहामात्यं दुर्योधनमयोधयत्॥<br><br>5339: विराटस्तु सहानीकः सहसेनं जयद्रथम्। वृद्धक्षत्रस्य दायादमाससाद परंतप॥<br><br>5340: मद्रराजं महेष्वासं सहसैन्यं युधिष्ठिरः। भीमसेनोऽभिगुप्तस्तु नागानीकमुपाद्रवत्॥<br><br>5341: अप्रधृष्यमनावार्यं सर्वशस्त्रभृतां वरम्। द्रौणिं प्रति ययौ यत्तः पाञ्चाल्यः सह सोदरैः॥<br><br>5342: कर्णिकारध्वजं चैव सिंहकेतुररिंदमः। प्रत्युज्जगाम सौभद्रं राजपुत्रो बृहद्बलः॥<br><br>5343: शिखण्डिनं च पुत्रास्ते पाण्डवं च धनंजयम्। राजभिः समरे पार्थमभिपेतुर्जिघांसवः॥<br><br>5344: तस्मिन्नतिमहाभीमे सेनयोर्क पराक्रमे। सम्प्रधावत्स्वनीकेषु मेदिनी समकम्पत। ॥<br><br>5345: तान्यनीकान्यनीकेषु समसज्जन्त भारत। तावकानां परेषां च दृष्ट्वा शान्तनवं रणे॥<br><br>5346: ततस्तेषां प्रतप्तानामन्योन्यमभिधावताम्। प्रादुरासीन्महाशब्दो दिक्षु सर्वासु भारत। ॥<br><br>5347: शवदुन्दुभिघोषश्च वारणानां च बृहितैः। सिंहनादश्च सैन्यानां दारुणः समपद्यत॥<br><br>5348: स च सर्वनरेन्द्राणां चन्द्रार्कसदृशी प्रभा। वीराङ्गदकिरीटेषु निष्प्रभा समपद्यत॥<br><br>5349: रजोमेघास्तु संजजुः शस्त्रविद्युद्भिरावृताः। धनुषां चापि निर्घोषो दारुणः समपद्यत॥<br><br>5350: बाणशङ्खप्रणादाश्च भेरीणां च महास्वनाः। स्थघोषश्च संजज्ञे सेनयोरुभयोरपि॥<br><br>5351: प्रासख्यृष्टिसबैश्च बाणौघश्च समाकुलम्। निष्प्रकाशमिवाकाशं सेनयोः समपद्यत॥<br><br>5352: अन्योन्यं रथिन: पेतुर्वाजिनश्च महाहवे। कुञ्जरान् कुञ्जरा जनुः पादातांश्च पदातयः॥<br><br>5353: तत्रासीत् सुमहद् युद्धं कुरूणां पाण्डवैः सह। भीष्महेतोर्नरव्याघ्र श्येनयोरामिषे यथा। ॥<br><br>5354: तेषां समागमो घोरो बभूव युधि संगतः। अन्योन्यस्य वधार्थाय जीगीषूणां महाहवे॥<br><br>5355: संजय उवाच अभिमन्युर्महाराज तव पुत्रमयोधयत्। महत्या सेनया युक्तं भीष्महेतोः पराक्रमी॥<br><br>5356: दुर्योधनो रणे कार्ष्णि नवभिनतपर्वभिः। आजघानोरसि क्रुद्धः पुनश्चैनं त्रिभिः शरैः॥<br><br>5357: तस्य शक्तिं रणे कार्णिभृत्यो?रां स्वसामिव। प्रेषयामास संक्रुद्धो दुर्योधनरथं प्रति॥<br><br>5358: तामापतन्तीं सहसा घोररूपा विशाम्पते। द्विधा चिच्छेद ते पुत्रः क्षुरप्रेण महारथः॥<br><br>5359: तां शक्तिं पतितां दृष्ट्वा कार्ष्णिः परमकोपनः। दुर्योधनं त्रिभिर्बाणैर्बाह्वोरुरसि चार्पयत्॥<br><br>5360: पुनश्चैनं शोरैराजघान स्तनान्तरे। दशभिर्भरतश्रेष्ठ भरतानां महारथः॥<br><br>5361: तद् युद्धमभवद् घोरं चित्ररूपं च भारत। इन्द्रियप्रीतिजननं सर्वपार्थिवपूजितम्॥<br><br>5362: भीष्मस्य निधनार्थाय पार्थस्य विजयाय च। युयुधाते रणे वीरौ सौभद्रकुरुपुङ्गवौ॥<br><br>5363: सात्यकिं रभसं युद्धे द्रौणिर्ब्राह्मणपुङ्गवः। आजघानोरसि क्रुद्धो नाराचेन परंतपः॥<br><br>5364: शैनेयोऽपि गुरोः पुत्रं सर्वमर्मसु भारत। अताडयदमेयात्मा नवभिः कङ्कवाजितैः॥<br><br>5365: अश्वत्थामा तु समरे सात्यकि नवभिः शरैः। त्रिंशता च पुनस्तूर्णं बाह्वोरुरसि चार्पयत्॥<br><br>5366: सोऽतिविद्धो महेष्वासो द्रोणपुत्रेण सात्वतः। द्रोणपुत्रं त्रिभिर्बाणैराजघान महायशाः॥<br><br>5367: पौरवो धृष्टकेतुं च शरैराच्छाद्य संयुगे। बहुधा दारयांचने महेष्वासं महारथः॥<br><br>5368: तथैव पौरवं युद्धे धृष्टकेतुर्महारथः। त्रिंशता निशितैर्बाणैर्विव्याधाशु महाभुजः॥<br><br>5369: पौरवस्तु धनुश्छित्त्वा धृष्टकेतोर्महारथः। ननाद बलवन्नादं विव्याध च शितैः शरैः॥<br><br>5370: सोऽन्यत् कार्मुकमादाय पौरवं निशितैः शरैः। आजघान महाराज त्रिसप्तत्या शिलीमुखैः॥<br><br>5371: तौ तु तत्र महेष्वासो महामात्रौ महारथौ। महता शरवर्षेण परस्परमविध्यताम्॥<br><br>5372: अन्योन्यस्य धनुश्छित्त्वा हयान् हत्वा च भारत। विरथावसियुद्धाय समीयतुरमर्षणौ॥<br><br>5373: आर्षभे चर्मणी चित्रे शतचन्द्रपुरस्कृते। तारकाशतचित्रे च निस्त्रिंशौ सुमहाप्रभौ॥<br><br>5374: प्रगृह्य विमलौ राजस्तावन्योमभिद्रुतौ। वासितासंगमे यत्तौ सिंहाविव महावने। ॥<br><br>5375: मण्डलानि विचित्राणि गतप्रत्यागतानि च। चेरतुर्दर्शयन्तौ च प्रार्थयन्तौ परस्परम्॥<br><br>5376: पौरवो धृष्टकेतुं तु शङ्खदेशे महासिना। ताडयामास संक्रुद्धस्तिष्ठ तिष्ठेति चाब्रवीत्॥<br><br>5377: चेदिराजोऽपि समरे पौरवं पुरुषर्षभम्। आजघान शिताग्रेण जत्रुदेशे महासिना॥<br><br>5378: तावन्योन्यं महाराज समासाद्य महाहवे। अन्योन्यवेगाभिहतौ निपेततुररिंदमौ॥<br><br>5379: ततः स्वरथमारोप्य पौरवं तनयस्तव। जयत्सेनो रथेनाजावपोवाह रणाजिरात्॥<br><br>5380: धृष्टकेतुं तु समरे माद्रीपुत्रः प्रतापवान्। अपोवाह रणे क्रुद्धः सहदेवः पराक्रमी॥<br><br>5381: चित्रसेनः सुशर्माणं विद्ध्वा बहुभिरायसैः। पुनर्विव्याध तं षष्ट्या पुनश्च नवभिः शरैः॥<br><br>5382: सुशर्मा तु रणे क्रुद्धस्तव पुत्रं विशाम्पते। दशभिर्दशभिश्चैव विव्याध निशितैः शरैः॥<br><br>5383: चित्रसेनश्च तं राजंस्त्रिंशता नतपर्वभिः। आजधान रणे क्रुद्धः स च तं प्रत्यविध्यत॥<br><br>5384: भीष्मस्य समरे राजन् यशो मानं च वर्धयन्। सौभद्रो राजपुत्रं तु बृहद्बलमयोधयत्॥<br><br>5385: पार्थहेतोः पराक्रान्तो भीष्मस्यायोधनं प्रति। आर्जुनि कोसलैन्द्रस्तु विद्ध्वा पञ्चभिरायसैः॥<br><br>5386: पुनर्विव्याध विंशत्या शरैः संनतपर्वभिः। सौभद्रः कोसलेन्द्रं तु विव्याधाष्टभिरायसैः॥<br><br>5387: नाकम्पयत संग्रामे विव्याध च पुनः शरैः। कौसल्यस्य धनुश्चापि पुनश्चिच्छेद फाल्गुनिः॥<br><br>5388: आजघान शरैश्चापि त्रिंशता कङ्कपत्रिभिः। सोऽन्यत् कार्मुकमादाय राजपुत्रो बृहद्बलः॥<br><br>5389: फाल्गुनिं समरे क्रुद्धो विव्याध बहुभिः शरैः। तयोर्युद्धं समभवद् भीष्महेतोः परंतप॥<br><br>5390: संरब्धयोर्महाराज समरे चित्रयोधिनोः। यथा देवासुरे युद्धे बलिवासवयोरभूत्॥<br><br>5391: भीमसेनो गजानीकं योधयन् बह्वशोभत। यथा शक्रो वज्रपाणिर्दारयन् पर्वतोत्तमान्॥<br><br>5392: ते वध्यमाना भीमेन मातङ्गा गिरिसंनिभाः। निपेतुरुवा॒ सहिता नादयन्तो वसुन्धराम्॥<br><br>5393: गिरिमात्रा हि ते नागा भिन्नाञ्जनचयोपमाः। विरेजुर्वसुधां प्राप्ता विकीर्णा इव पर्वताः॥<br><br>5394: युधिष्ठिरो महेष्वासो मद्रराजानमाहवे। महत्या सेनया गुप्तं पीडयामास संगतम्॥<br><br>5395: मद्रेश्वरश्च समरे धर्मपुत्रं महारथम्। पीडयामास संरब्धो भीष्महेतोः पराक्रमी॥<br><br>5396: विराटं सैन्धवो राजा विद्ध्वा संनतपर्वभिः। नवभिः सायकैस्तीक्ष्णैस्त्रिंशता पुनरार्पयत्॥<br><br>5397: विराटश्च महाराज सैन्धवं वाहिनीपतिः। त्रिंशद्भिर्निशितैर्बाणैराजघान स्तनान्तरे॥<br><br>5398: चित्रकार्मुकनिस्त्रिंशो चित्रवर्मायुधध्वजौ। रेजतुश्चित्ररूपौ तौ संग्रामे मत्स्यसैन्धवौ॥<br><br>5399: द्रोणः पाञ्चालपुत्रेण समागम्य महारणे। महासमुदयं चक्रे शरैः संनतपर्वभिः॥<br><br>5400: ततो द्रोणो महाराज पार्षतस्य महद् धनुः। छित्त्वा पञ्चाशतेषूणां पार्षतं समविध्यत॥<br><br>5401: सोऽन्यत् कार्मुकमादाय पार्षतः परवीरहा। द्रोणस्य मिषतो युद्धे प्रेषयामास सायकान्॥<br><br>5402: ताज्छराज्छरघातेन चिच्छेद स महारथः। द्रोणो द्रुपदपुत्राय प्राहिणोत् पञ्च सायकान्॥<br><br>5403: ततः क्रुद्धो महाराज पार्षतः परवीरहा। द्रोणाय चिक्षेप गदां यमदण्डोपमां रणे॥<br><br>5404: तामापतन्ती सहसा हेमपट्टविभूषिताम्। शरैः पञ्चाशता द्रोणो वारयामास संयुगे॥<br><br>5405: सा छिन्ना बहुधा राजन् द्रोणचापच्युतैः शरैः। चूर्णीकृता विशीर्यन्ती पपात वसुधातले॥<br><br>5406: गदां विनिहतां दृष्ट्वा पार्षतः शत्रुतापनः। द्रोणाय शक्तिं चिक्षेप सर्वपारसवीं शुभाम्॥<br><br>5407: तां द्रोणो नवभिर्बाणैश्चिच्छेद युधि भारत। पार्षतं च महेष्वासं पीडयामास संयुगे॥<br><br>5408: एवमेतन्महायुद्धं द्रोणपार्षतयोरभूत्। भीष्मं प्रति महाराज घोररूपं भयानकम्॥<br><br>5409: अर्जुन: प्राप्य गाङ्गेयं पीडयन् निशितैः शरैः। अभ्यद्रवत संयत्तो वने मत्तमिव द्विपम्॥<br><br>5410: प्रत्युद्ययौ च तं राजा भगदत्तः प्रतापवान्। त्रिधा भिन्नेन नागेन मदान्धेन महाबलः॥<br><br>5411: तमापतन्तं सहसा महेन्द्रगजसंनिभम्। परं यत्नं समास्थाय बीभत्सुः प्रत्यपद्यत॥<br><br>5412: ततो गजगतो राजा भगदत्तः प्रतापवान्। अर्जुनं शरवर्षेण वारयामास संयुगे॥<br><br>5413: अर्जुनस्तु ततो नागमायान्तं रजतोपमैः। विमलैरायसैस्तीक्ष्णैरविध्यत महारणे॥<br><br>5414: शिखण्डिनं च कौन्तेयो याहियाहीत्यचोदयत्। भीष्मं प्रति महाराज जोनमिति चाब्रवीत्॥<br><br>5415: प्राग्ज्योतिपस्ततो हित्वा पाण्डवं पाण्डुपूर्वज। प्रययौ त्वरितो राजन् दुपदस्य रथं प्रति॥<br><br>5416: ततोऽर्जुनो पहाराज भीष्ममभ्यद्रवद् द्रुतम्। शिखण्डिन पुरस्कृत्य ततो युद्धमवर्तत॥<br><br>5417: ततस्ते तावकाः शूराः पाण्डवं रभसं युधि। समभ्यधावन् क्रोशनतस्तदद्भुतमिवाभवत्॥<br><br>5418: नानाविधान्यननीकानि पुत्राणां ते जनाधिप। अर्जुनो व्यधमत् काले दिवीवाम्राणि मारुतः॥<br><br>5419: शिखण्डी तु समासाद्य भरतानां पितामहम्। इषुभिस्तूर्णमव्यग्रो बहुभिः स समाचिनोत्॥<br><br>5420: रथाग्यगारश्चापार्चिरसिशक्तिगदेन्धनः। शरसंघमहाज्वालः क्षत्रियान् समरेऽदहत्॥<br><br>5421: यथाग्निः सुमहानिद्धः कक्षे चरति सानिलः। तथा जज्वाल भीष्मोऽपि दिव्यान्यस्त्राण्युदीरयन्॥<br><br>5422: सोमकांश्च रणे भीष्मो जघ्ने पार्थपदानुगान्। न्यवारयत तत् सैन्यं पाण्डवस्य महारथः॥<br><br>5423: सुवर्णपु?रिषुभिः शितैः संनतपर्वभिः। नादयन् स दिशो भीष्मः प्रदिशश्च महाहवे॥<br><br>5424: पातयन् रथिनो राजन् हयांश्च सहसादिभिः। मुण्डतालवनानीव चकार स रथव्रजान्॥<br><br>5425: निर्मनुष्यान् रथान् राजन् गजानश्वांश्च संयुगे। चकार समरे भीष्मः सर्वशस्त्रभृतां वरः॥<br><br>5426: तस्य ज्यातलनिर्घोषं विस्फूर्जितमिवाशनेः। निशम्य सर्वतो राजन् समकन्यन्त सैनिकाः॥<br><br>5427: अमोघा न्यपतन् बाणाः पितुस्ते मनुजेश्वर। नासज्जन्त शरीरेषु भीष्मचापच्युताः शराः॥<br><br>5428: निर्मनुष्यान् रथान् राजन् सुयुक्चाञ्जवनैर्हयैः। वातायमानानद्राक्षं ह्रियमाणान् विशाम्पते॥<br><br>5429: चेदिकाशिकरूषाणां सहस्राणि चतुर्दशा महारथाः समाख्याताः कुलपुत्रास्तनुत्यजः॥<br><br>5430: अपरावर्तिनः शूराः सुवर्णविकृतध्वजाः। संग्रामे भीष्मपासाद्य सवाजिरथकुञ्जराः॥<br><br>5431: जग्मुस्ते परलोकाय व्यादितास्यमिवान्तकम्। न तत्रासीद् रणे राजन् सोमकानां महारथः॥<br><br>5432: यः सम्प्राप्य रणे भीष्मं जीविते स्म मनो दधे। तांश्चं सर्वान् रणे योधान् प्रेतराजपुरं प्रति॥<br><br>5433: नीतानमन्यन्त जना दृष्ट्वा भीष्मस्य विक्रमम्। न कश्चिदेनं समरे प्रत्युद्याति महारथः॥<br><br>5434: ऋते पाण्डुसुतं वीरं श्वेताश्वं कृष्णसारथिम्। शिखण्डिनं च समरे पाञ्चाल्यममितौजसम्॥<br><br>5435: संजय उवाच शिखण्डी तु रणे भीष्ममासाद्य पुरुषर्षभम्। दशभिर्निशितैर्भल्लैराजघान स्तनान्तरे॥<br><br>5436: शिखण्डिनं तु गाङ्गेयः क्रोधदीप्तेन चक्षुषा। सम्प्रेक्षत कटाक्षेण निर्दहन्निव भारत॥<br><br>5437: स्त्रीत्वं तस्य स्मरन् राजन् सर्वलोकस्य पश्यतः। नाजधान रणे भीष्मः स च तन्नाववुद्धवान्॥<br><br>5438: अर्जुनस्तु महाराज शिखण्डिनमभाषत। अभिद्रवस्व त्वरितं जहि चैनं पितामहम्॥<br><br>5439: किं ते विवक्षया वीर जहि भीष्मं महारथम्। न ह्यन्यमनुपश्यामि कञ्चिद् यौधिष्ठिरे बले॥<br><br>5440: यः शक्तः समरे भीष्मं प्रतियोद्भुमिहाहवे। ऋते त्वां पुरुषव्याघ्र सत्यमेतद् ब्रवीमि ते॥<br><br>5441: एवमुक्तस्तु पार्थेन शिखण्डी भरतर्षभ। शरैर्नानाविधैस्तूर्णं पितामहमवाकिरत्॥<br><br>5442: अचिन्तयित्वा तान् बाणान् पिता देवव्रतस्तव। अर्जुगं समरे क्रुद्धं वारयामास सायकैः॥<br><br>5443: तथैव च चमू सर्वां पाण्डवानां महारथः। अप्रैषीत् स शरैस्तीक्ष्णैः परलोकाय मारिष॥<br><br>5444: तथैव पाण्डवा राजन् सैन्येन महता वृताः। भीष्मं संछादयामासुर्मेघा इव दिवाकरम्॥<br><br>5445: स समन्तात् परिवृतो भारतो भरतर्षभ। निर्ददाह रणे शूरान् वने वह्निरिव ज्वलन्॥<br><br>5446: तत्राद्भुतमपश्याम तव पुत्रस्य पौरुषम्। अयोधयच्च यत् पार्थं जुगोप च पितामहम्॥<br><br>5447: कर्मणा तेन समरे तव पुत्रस्य धन्विनः। दुःशासनस्य तुतुषुः सर्वे लोका महात्मनः॥<br><br>5448: यदेकः समरे पार्थान् सार्जुनान् समयोधयत्। न चैनं पाण्डवा युद्धे वारयामासुरुल्बणम्॥<br><br>5449: दुःशासनेन समरे रथिनो विरथीकृताः। सादिनश्च महेष्वासा हस्तिनश्च महाबलाः॥<br><br>5450: विनिर्भिन्नाः शरैस्तीक्ष्णैनिपेतुर्वसुधातले। शरातुरास्तथैवान्ये दन्तियो विद्रुता दिशः॥<br><br>5451: यथाग्निरिन्धनं प्राप्य ज्वलेद् दीप्तार्चिरुल्बणम्। तथा जवाल पुत्रस्ते पाण्डुसेनां विनिर्दहन्॥<br><br>5452: तं भारतमहामात्रं पाण्डवानां महारथः। जेतुं नोत्सहते कश्चिन्नाभ्युद्यातुं कथंचन॥<br><br>5453: ऋते महेन्द्रतनयाच्छवेताश्वात् कृष्णसारथेः। स हि तं समरे राजन् निर्जित्य विजयोऽर्जुनः॥<br><br>5454: भीष्ममेवाभिदुद्राव सर्वसैन्यस्य पश्यतः। विजितस्तव पुत्रोऽपि भीष्मबाहुव्यपाश्रयः॥<br><br>5455: पुनः पुनः समाश्वस्य प्रायुध्यत मदोत्कटः। अर्जुनस्तु रणे राजन् योधयन् संव्यराजत॥<br><br>5456: शिखण्डी तु रणे राजन् विव्याधैव पितामहम्। शरैरशनिसंस्पर्शस्तथा सर्पविषोपमैः॥<br><br>5457: न च स्म ते रुजं चक्रुः पितुस्तव जनेश्वर। स्मयमानस्तु गाड्नेयस्तान् बाणाञ्जगृहे तदा॥<br><br>5458: उष्णातॊ हि नरो यद्वज्जलधाराः प्रतीच्छति। तथा जग्राह गाङ्गेयः शरधारा: शिखण्डिनः॥<br><br>5459: तं क्षत्रिया महाराज ददृशुर्घोरमाहवे। भीष्मं दहन्तं सैन्यानि पाण्डवानां महात्मनाम्॥<br><br>5460: ततोऽब्रवीत्तव सुतः सर्वसैन्यानि मारिष। अभिद्रवत संग्रामे फाल्गुनं सर्वतो रणे॥<br><br>5461: भीष्मो वः समरे सर्वान् पालयिष्यति धर्मवित्। ते भयं सुमहत् त्यक्त्वा पाण्डवान् प्रति युध्यत॥<br><br>5462: हेमतालेन महता भीष्मस्तिष्ठति पालयन्। सर्वेषां धार्तराष्ट्राणां समरे शर्म वर्म च॥<br><br>5463: त्रिदशाऽपि समुधुक्ता नालं भीष्मं समासितुम्। किमु पार्था महात्मानं मर्त्यभूता महाबलाः॥<br><br>5464: तस्माद्रवत मा योधाः फाल्गुनं प्राप्य संयुगे। अहमद्य रणे यत्तो योधयिष्यामि पाण्डवम्॥<br><br>5465: सहितः सर्वतो यत्तैर्भवद्भिर्वसुधाधिपः। तच्छ्रुत्वा तु वचो राजंस्तव पुत्रस्य धन्विनः॥<br><br>5466: सर्वे योधाः सुसंरब्धा बलवन्तो महाबलाः। ते विदेहाः कलिङ्गाश्च दासेरकगणाश्च ह॥<br><br>5467: अभिपेतुर्निषादाश्च सौवीराश्च महारणे। बाह्रीका दरदाश्चैव प्रतीच्योदीच्यमालवाः॥<br><br>5468: अभीषाहाः शूरसेनाः शिवयोऽथ वसातयः। शाल्वाः शकास्त्रिगाश्च अम्बष्ठाः केकयैः सह॥<br><br>5469: अभिपेतू रणे पार्थं पतङ्गा इव पावकम्। शलभा इव राजेन्द्र पार्थमप्रतिमं रणे। एतान् सर्वान् सहानीकान् महाराज महारथान्॥<br><br>5470: दिव्यान्यस्त्राणि संचिन्त्य प्रसंधाय धनंजयः। स तैरस्त्रैर्महावेगैर्ददाह सुमहाबलः॥<br><br>5471: शरप्रतापैर्बीभत्सुः पतङ्गानिव पावकः। तस्य बाणसहस्राणि सृजतो दृढधन्विनः॥<br><br>5472: दीप्यमानमिवाकाशे गाण्डीवं समदृश्यत। ते शरार्ता महाराज विप्रकीर्णमहाध्वजाः॥<br><br>5473: नाभ्यवर्तन्त राजानः सहिता वानरध्वजम्। सध्वजा रथिन: पेतुर्हयारोहा हयैः सह॥<br><br>5474: सगजाश्च गजारोहाः किरीटिशरताडिताः। ततोऽर्जुनभुजोत्सृष्टैरावृताऽऽसीद् वसुन्धरा॥<br><br>5475: विद्रवद्भिश्च वहुधा बलैः राज्ञां समन्ततः। अथ पार्थो महाराज द्रावयित्वा वरुथिनीम्॥<br><br>5476: दुःशासनाय सुबहून् प्रेषयामास सायकान्। ते तु भित्त्वा तव सुतं दुःशासनमयोमुखाः॥<br><br>5477: धरणी विविशुः सर्वे वल्मीकमिव पन्नगाः। हयांश्चास्य ततो जघ्ने सारथिं च न्यपातयत्॥<br><br>5478: विविंशतिं च विंशत्या विरथं कृतवान् प्रभुः। आजघान भृशं चैव पञ्चभिर्नतपर्वभिः॥<br><br>5479: कृपं विकर्णं शल्यं च विद्ध्वा बहुभिरायसैः। चकार विरथांश्चैव कौन्तेयः श्वेतवाहनः॥<br><br>5480: एवं ते विरथाः सर्वे कृपः शल्यश्च मारिष। दुःशासनो विकर्णश्च तथैव च विविंशतिः॥<br><br>5481: सम्प्राद्रवन्त समरे निर्जिताः सव्यसाचिना। पूर्वाह्ने भरतश्रेष्ठ पराजित्य महारथान्॥<br><br>5482: प्रजज्वाल रणे पार्थो विधूम इव पावकः। तथैव शरवर्षेण भास्करो रश्मिवानिव॥<br><br>5483: अन्यानपि महाराज तापयामास पार्थिवान्। पराङ्मुखीकृत्य तथा शरवधर्महारथान्॥<br><br>5484: प्रावर्तयत संग्रामे शोणितोदां महानदीम्। मध्येन कुरुसैन्यानां पाण्डवानां च भारत॥<br><br>5485: गजाश्च रथसङ्घाश्च बहुधा रथिभिर्हताः। स्थाश्च निहता नागैर्हयाश्चैव पदातिभिः॥<br><br>5486: अन्तराच्छिद्यमानानि शरीराणि शिरांसि च। निपेतुर्दिक्षु सर्वासु गजाश्वरथयोधिनाम्॥<br><br>5487: छन्नमायोधनं राजन् कुण्डलाङ्गदधारिभिः। पतितैः पात्यमानैश्च राजपुत्रैर्महारथैः॥<br><br>5488: रथनेमिनिकृत्तैश्च गजैश्चैवावपोथितैः। पादाताश्चाप्यधावन्त साश्वाश्च हययोधिनः॥<br><br>5489: गजाश्च रथयोधाश्च परिपेतुः समन्ततः। विकीर्णाश्च रथा भूमौ भग्नचक्रयुगध्वजाः॥<br><br>5490: तद् गजाश्वरथौघानां रुधिरेण समुक्षितम्। छन्नमायोधनं रेजे रक्ताभ्रमिव शारदम्॥<br><br>5491: श्वानः काकाश्च गृध्राश्च वृका गोमायुभिः सह। प्रणेदुर्भक्ष्यमासाद्य विकृताश्च मृगद्विजाः॥<br><br>5492: बवुर्बहुविधाश्चैव दिक्षु सर्वासु मारुताः। दृश्यमानेषु रक्षःसु भूतेषु च नदत्सु च॥<br><br>5493: काञ्चनानि च दामानि पताकाश्च महाधनाः। धूयमाना व्यदृश्यन्त सहसा मारुतेरिताः॥<br><br>5494: श्वेतच्छत्रसहस्राणि सध्वजाश्च महारथाः। विकीर्णाः समदृश्यन्त शतशोऽथ सहस्रशः॥<br><br>5495: सपताकाश्च मातङ्गा दिशो जग्मुः शरातुराः। क्षत्रियाश्च मनुष्येन्द्र गदाशक्तिधनुर्धराः॥<br><br>5496: समन्ततश्च दृश्यन्ते पतिता धरणीतले। ततो भीष्मो महाराज दिव्यमस्त्रमुदीरयन्॥<br><br>5497: अभ्यधावत कौन्तेयं मिषतां सर्वधन्विनाम्। तं शिखण्डी रणे यान्तमभ्यद्रवत दंशितः॥<br><br>5498: ततः समाहरद् भीष्मस्तदस्त्रं पावकोपमम्। त्वरितः पाण्डवो राजन् मध्यमः श्वेतवाहनः। निजघ्ने तावकं सैन्यं मोहयित्वा पितामहम्॥<br><br>5499: संजय उवाच समं व्यूढेष्वनीकेषु भूयिष्ठेष्वनिवर्तिनः। ब्रह्मलोकपराः सर्वे समपद्यन्त भारत॥<br><br>5500: न ह्यनीकमनीकेन समसज्जत संकुले। रथा न रथिभिः सार्ध पादाता न पदातिभिः॥<br><br>5501: अश्वा नाश्वैरयुध्यन्त गजा न गजयोधिभिः। उन्मत्तवन्महाराज युध्यन्ते तत्र भारत॥<br><br>5502: महान् व्यतिकरो रौद्रः सेनयोः समपद्यता नरनागगणेष्वेव विकीर्णेषु च सर्वशः॥<br><br>5503: क्षये तस्मिन् महारौद्रे निर्विशेषमजायत। ततः शल्यः कृपश्चैव चित्रसेनश्च भारत॥<br><br>5504: दुःशासनो विकर्णश्च रथानास्थाय भास्वरान्। पाण्डवानां रणे शूरा ध्वजिनीं समकम्पयन्॥<br><br>5505: सा वध्यमाना समरे पाण्डुसेना महात्मभिः। भ्राम्यते बहुधा राजन् मारुतेनेव नौर्जले॥<br><br>5506: यता हि शैशिरः कालो गवां मर्माणि कृन्तति। तथा पाण्डुसुतानां वै भीष्मो मर्माणि कृन्तति॥<br><br>5507: तथैव तव सैन्यस्य पार्थेन च महात्मना। नवमेघप्रतीकाशा: पातिता बहुधा गजाः॥<br><br>5508: मृद्यमानाश्च दृश्यन्ते पार्थेन नरयूथपाः। इषुभिस्ताङ्यमानाश्च नाराचैश्च सहस्रशः॥<br><br>5509: पेतुरार्तस्वरं घोरं कृत्वा तत्र महागजाः। आनद्धाभरणैः कार्येनिहतानां महात्मनाम्॥<br><br>5510: छन्नमायोधनं रेजे शिरोभिश्च सकुण्डलैः। तस्मिन्नेव महाराज महावीरवरक्षये॥<br><br>5511: भीष्मे च युधि विक्रान्ते पाण्डवे च धनंजये। ते पराक्रान्तमालोक्य राजन् युधि पितामहम्॥<br><br>5512: अभ्यवर्तन्त ते पुत्राः सर्वे सैन्यपुरस्कृताः। इच्छन्तो निधनं युद्धे स्वर्गं कृत्वा परायणम्॥<br><br>5513: पाण्डवानभ्यवर्तन्त तस्मिन् वीरवरक्षये। पाण्डवाऽपि महाराज स्मरन्तो विविधान् बहून्॥<br><br>5514: क्लेशान् कृतान् सपुत्रेण त्वया पूर्वं नराधिप। भय त्यक्त्वा रणे शूरा ब्रह्मलोकाय तत्पराः॥<br><br>5515: तावकांस्तव पुत्रांश्च योधयन्ति प्रहृष्टवत्। सेनापतिस्तु समरे प्राह सेनां महारथः॥<br><br>5516: अभिद्रवत गाङ्गेयं सोमकाः सृञ्जयैः सह। सेनापतिवचः श्रुत्वा समोकाः सृञ्जयाश्च ते॥<br><br>5517: अभ्यद्रवन्त गाङ्गेयं शरवृष्ट्या समाहताः। वध्यमानस्ततो राजन् पिता शान्तनवस्तव॥<br><br>5518: अमर्षवशमापन्नो योधयामास सृञ्जयान्। तस्य कीर्तिमतस्तात पुरा रामेण धीमता॥<br><br>5519: सम्प्रदत्तास्त्रशिक्षा वै परानीकविनाशनी। स ता शिक्षामधिष्ठाय कुर्वन् परबलक्षयम्॥<br><br>5520: अहन्यहनि पार्थानां वृद्धः कुरुपितामहः। भीष्मो दश सहस्राणि जघान परवीरहा। ॥<br><br>5521: तस्मिंस्तु दशमे प्राप्ते दिवसे भरतर्षभ। भीष्मेणैकेन मत्स्येषु पञ्चालेषु च संयुगे॥<br><br>5522: गजाश्वमिमितं हत्वा हताः सप्त महारथाः। हत्वा पञ्च सहस्राणि रथानां प्रपितामहः॥<br><br>5523: नराणां च महायुद्धे सहस्राणि चतुर्दशः। दन्तिनां च सहस्राणि हयानामयुतं पुनः॥<br><br>5524: शिक्षाबलेन नहितं पित्रा तव विशाम्पते। ततः सर्वमहीपनां क्षपयित्वा वरूथिनीम्॥<br><br>5525: विराटस्य प्रियो भ्राता शतानीको निपातितः। शतानीकं च समरे हत्वा भीष्मः प्रतापवान्॥<br><br>5526: सहस्राणि महाराज राज्ञा भल्लैरपातयत्। उद्विग्नाः समरे योधा विक्रोशन्ति धनंजयम्॥<br><br>5527: ये च केचन पार्थानामभियाता धनंजयम्। राजानो भीष्ममासाद्य गतास्ते यमसादनम्॥<br><br>5528: एवं दश दिशो भीष्मः शरजालैः समन्ततः। अतीत्य सेनां पार्थानामवतस्थे चमूमुखे॥<br><br>5529: स कृत्वा सुमहत् कर्म तस्मिन् वै दशमेऽहनि। सेनयोरन्तरे तिष्ठन् प्रगृहीतशरासनः॥<br><br>5530: न चैनं पार्थिवाः केचिच्छक्ता राजन् निरीक्षितुम्। मध्यं प्राप्तं यथा ग्रीष्मे तपन्तं भास्करं दिवि॥<br><br>5531: यथा दैत्यचमूं शक्तस्तापयामास संयुगे। तथा भीष्मः पाण्डवेयास्तापयामास भारत॥<br><br>5532: तथा चैनं पराक्रान्तमालोक्य मधुसूदनः। उवाच देवकीपुत्रः प्रीयमाणो धनंजयम्॥<br><br>5533: एष शान्तनवो भीष्मः सेनयोरन्तरे स्थितः। संनिहत्य बलादेन विजयस्ते भविष्यति॥<br><br>5534: बलात् संस्तम्भयस्वैनं यत्रैषा भिद्यते चमूः। न हि भीष्मशरानन्यः सोढुमुत्सहते विभो॥<br><br>5535: ततस्तस्मिन् क्षणे राजंश्चोदितो वानरध्वजः। सध्वजं सरथं साश्वं भीष्ममन्तर्दधे शरैः॥<br><br>5536: स चापि कुरुमुख्यानमृषभः पाण्डवेरितान्। । शरव्रातैः शरव्रातान् बहुधा विदुधाव तान्॥<br><br>5537: ततः पञ्चालराजश्च धृष्टकेतुश्च वीर्यवान्। पाण्डवो भीमसेनश्च धृष्टद्युम्नश्च पार्षतः॥<br><br>5538: यमौ च चेकितानश्च केकया: पञ्च चैव ह। सात्यकिश्च महाबाहुः सौभद्रोऽथ घटोत्कचः॥<br><br>5539: द्रौपदेयाः शिखण्डी च कुन्तिभोजश्च वीर्यवान्। सुशर्मा च विराटश्च पाण्डवेया महाबलाः॥<br><br>5540: एते चान्ये च बहवः पीडिता भीष्मसायकैः। समुद्धृताः फाल्गुनेन निमग्नाः शोकसागरे॥<br><br>5541: ततः शिखण्डी वेगेन प्रगृह्य परमायुधम्। भीष्ममेवाभिदुद्राव रक्ष्यमाणः किरीटिना॥<br><br>5542: ततोऽस्यानुचरान् हत्वा सर्वान् रणविभागवित्। भीष्ममेवाभिदुद्राव बीभत्सुम्पराजितः॥<br><br>5543: सात्यकिश्चेकितानश्च धृष्टद्युम्नश्च पार्षतः। विराटो द्रुपदश्चैव माद्रीपुत्रौ च पाण्डवौ॥<br><br>5544: दुद्रुवुर्भीष्ममेवाजौ रक्षिता दृढधन्वना। अभिमन्युश्च समरे द्रौपद्याः पञ्च चात्मजाः॥<br><br>5545: दुद्रुवुः समरे भीष्मं समुद्यतमहायुधाः। ते सर्वे दृढधन्वानः संयुगेष्वपलायिनः॥<br><br>5546: बहुधा भीष्ममानछुर्मार्गणैः क्षतमार्गणैः। विधूय तान् बाणगणान् ये मुक्ताः पार्थिवोत्तमैः॥<br><br>5547: पाण्डवानामदीनात्मा व्यगाहत वरूथिनीम्। चक्रे शरविघातं चक्रीडन्निव पितामहः॥<br><br>5548: नाभिसंधत्त पाञ्चाल्ये स्मयमानो मुहुर्मुहः। स्त्रीत्वं तस्यानुसंस्मृत्य भीष्मो बाणाशिखण्डिने॥<br><br>5549: जगान द्रुपदानीके रथान् सप्त महारथः। तत: किलकिलाशब्दः क्षणेन समभूत् तदा॥<br><br>5550: मत्स्यपाञ्चालचेदीनां तमेकमभिधावताम्। ते नराश्वरथव्रातैर्मार्गणैश्च परंतप॥<br><br>5551: तमेकं छादयामासुर्मेघा इव दिवाकरम्। भीष्मं भागीरथीपुत्रं प्रतपन्तं रणे रिपून्॥<br><br>5552: ततस्तम्य च तेषां च युद्धे देवासुरोपमे। किरीटीभीष्ममागच्छत् पुरस्कृत्य शिखण्डिनम्॥<br><br>5553: संजय उवाच एवं ते पाण्डवाः सर्वे पुरस्कृत्य शिखण्डिनम्। विव्यधुः समरे भीष्मं परिवार्य समन्ततः॥<br><br>5554: शतघ्नीभिः सुघोराभिः परिघैश्च परश्वधैः। मुद्गरैर्मुसलैः प्रासैः क्षेपणीयैश्च सर्वशः॥<br><br>5555: शरैः कनकपुबैश्च शक्तितोमरकम्पनैः। नाराचैर्वत्सदन्तैश्च भुशुण्डीभिश्च सर्वशः॥<br><br>5556: अताडयन् रणे भीष्मं सहिताः सर्वसृञ्जयाः। स विशीर्णतनुत्राणः पीडितो बहुभिस्तदा॥<br><br>5557: न विव्यथे तदा भीष्मो भिद्यमानेषु मर्मसु। संदीप्तशरचापाग्निरस्त्रप्रसृतमारुतः॥<br><br>5558: नेमिनिदिसंतापो महास्त्रोदयपावकः। चित्रचापमहाज्वालो वीरक्षयमहेन्धनः॥<br><br>5559: युगान्ताग्निसमप्रख्यः परेषां समपद्यत। विवृत्य रथसङ्घानामन्तरेण विनिःसृतः॥<br><br>5560: दृश्यते स्म नरेन्द्राणां पुनर्मध्यगतश्चरन्। ततः पञ्चालराजं च धृष्टकेतुमचिन्त्य च॥<br><br>5561: पाण्डवानीकिनीमध्यमाससाद विशाम्पते। ततः सात्यकिभीमौ च पाण्डवं च धनंजयम्॥<br><br>5562: दुपदं च विराटं च धृष्टद्युम्नं च पार्षतम्। भीमघोषैर्महावेगैर्मर्मावरणभेदिभिः॥<br><br>5563: षडेतान् निशितैर्भीष्मः प्रविव्याधोत्तमैः शरैः। तस्य ते निशितान् बाणान् संनिवार्य महारथाः॥<br><br>5564: दशभिर्दशभिर्भीष्ममर्दयामासुरोजसा। शिखण्डी तु महाबाणान् यान् मुमोच महारथः॥<br><br>5565: न चक्रुस्ते रुजं तस्य स्वर्णपङ्खाः शिलाशिताः। ततः किरीटी संरब्धो भीष्ममेवाभ्यधावत॥<br><br>5566: शिखण्डिनं पुरस्कृत्य धनुश्चास्य समाच्छिनत्। भीष्मस्य धनुपश्छेदं नामृष्यन्त महारथाः॥<br><br>5567: द्रोणश्च कृतवर्मा च सैन्धवश्च जयद्रथः। भूरिश्रवाः शलः शल्यो भगदत्तस्तथैव च॥<br><br>5568: सप्तैते परमक्रुद्धाः किरीटिनमभिद्रुताः। तत्र शस्त्राणि दिव्यानि दर्शयन्तो महारथाः॥<br><br>5569: अभिपेतुर्भृशं क्रुद्धाश्छादयन्तश्च पाण्डवम्। तेषामापततां शब्दः शुश्रुवे फाल्गुनं प्रति॥<br><br>5570: उद्वृत्तानां यथा शब्दः समुद्राणां युगक्षये। मतानयत गृह्णीत विद्ध्यध्वमवकर्तत॥<br><br>5571: इत्यासीत् तुमुलः शब्दः फाल्गुनस्य रथं प्रति। तं शब्दं तुमुलं श्रुत्वा पाण्डवानां महारथाः॥<br><br>5572: अभ्यधावन् परीप्सन्तः फाल्गुनं भरतर्षभ। सात्यकिर्भीमसेनश्च धृष्टद्युम्नश्च पार्षतः॥<br><br>5573: विराटदुपदौ चोभौ राक्षसश्च घटोत्कचः। अभिमन्युश्च संक्रुद्धः सप्तैते क्रोधमूर्च्छिताः॥<br><br>5574: समभ्यधावंस्त्वरिताश्चित्रकार्मुकधारिणः। तेषां समभवद् युद्धं तुमुलं लोमहर्षणम्॥<br><br>5575: संग्रामे भरतश्रेष्ठ देवानां दानवैरिव। शिखण्डी त रणे श्रेष्ठो रक्ष्यमाणः किरीटिना॥<br><br>5576: अविध्यद् दशभिर्भीष्मं छिन्नधन्वानमाहवे। सारथिं दशभिश्चास्य ध्वजं चैकेन चिच्छिदे॥<br><br>5577: सोऽन्यत् कार्मुकमादाय गाङ्गेयो वेगवत्तरम्। तदप्यस्य शितैर्बाणैस्त्रिभिश्चिच्छेद फाल्गुनः॥<br><br>5578: एवं स पाण्डवः क्रुद्ध आत्तमात्तं पुनः पुनः। धनुश्चिच्छेद भीष्मस्य सव्यसाची परंतपः॥<br><br>5579: स छिन्नधन्वा संक्रुद्धः सृक्किणी परिसंलिहन्। शक्ति जग्राह तरसा गिरीणामपि दारणीम्॥<br><br>5580: तां च चिक्षेप संक्रुद्धः फाल्गुनस्य रथं प्रति। तामापतन्ती सम्प्रेक्ष्य ज्वलन्तीमशनीमिव॥<br><br>5581: समादत्त शितान् भल्लान् पञ्च पाण्डवनन्दनः। तस्य चिच्छेद तां शक्तिं पञ्चधा पञ्चभिः शरैः॥<br><br>5582: संक्रुद्धो भरतश्रेष्ठ भीष्मबाहुप्रवेरिताम्। सा पपात तथा च्छिन्ना संक्रुद्धेन किरीटिना॥<br><br>5583: मेघवृन्दपरिभ्रष्टा विच्छिन्नेव शतह्रदा। छिन्नां तां शक्तिमालोक्य भीष्मः क्रोधसमन्वितः॥<br><br>5584: अचिन्तयद् रणे वीरो बुद्ध्या परपुरंजयः। शक्तोऽहं धनुषैकेन निहन्तुं सर्वपाण्डवान्॥<br><br>5585: यद्येषां न भवेद् गोप्ता विष्वक्सेनो महाबलः। कारणद्वयमास्थाय नाहं योत्स्यामि पाण्डवान्॥<br><br>5586: अवध्यत्वाच्च पाण्डूनां स्त्रीभावाच्च शिखण्डिनः। पित्रा तुष्टेन मे पूर्व यदा कालीमुदावहम्॥<br><br>5587: स्वच्छन्दमरणं दत्तमवध्यत्वं रणे तथा। तस्मान्मृत्युमहं मन्ये प्राप्तकालमिवात्मनः॥<br><br>5588: एवं ज्ञात्वा व्यवसितं भीष्मस्यामिततेजसः। ऋषयो वसवश्चैव वियत्स्था भीष्ममब्रुवन्॥<br><br>5589: यत् ते व्यवसितं तात तदस्माकमपि प्रियम्। तत् कुरुष्व महाराज युद्धे बुद्धि निवर्तय॥<br><br>5590: अस्य वाक्यस्य निधने प्रादुरासीच्छिवोऽनिलः। अनुलोमः सुगन्धी च पृषतैश्च समन्वितः॥<br><br>5591: देवदुन्दुभयश्चैव सम्प्रणेदुर्महास्वनाः। पपात पुष्पवृष्टिश्च भीष्मस्योपरि मारिष॥<br><br>5592: न च तच्छुश्रुवे कश्चित् तेषां संवदतां नृप। ऋते भीष्मं महाबाहुं मां चापि मुनितेजस॥<br><br>5593: सम्भ्रमश्च महानासीत् त्रिदशानां विशाम्पते। पतिष्यति स्थाद् भीष्मे सर्वलोकप्रिये तदा॥<br><br>5594: इति देवगणानां च वाक्यं श्रुत्वा महातपाः। ततः शान्तनवो भीष्मो बीभत्सु नात्यवर्तत॥<br><br>5595: भिद्यमानः शितैर्बाणैः सर्वावरणभेदिभिः। शिखण्डी तु महाराज भरताना पितामहम्॥<br><br>5596: आजघानोरसि क्रुद्धो नवभिर्निशितैः शरैः। स तेनाभिहत: संख्ये भीष्मः कुरुपितामहः॥<br><br>5597: नाकम्पत महाराज क्षितिकम्पे यथाचलः। ततः प्रहस्य बीभत्सुर्व्याक्षिपन् गाण्डिवं धनुः॥<br><br>5598: गाङ्गेयं पञ्चविंशत्या क्षुद्रकाणां समार्पयत्। पुनः पुनः शतैरेनं त्वरमाणो धनंजयः॥<br><br>5599: सर्वगात्रेषु शंक्रुद्धः सर्वमर्मस्वताडयत्। एवमन्यैरपि भृशं विद्ध्यमानः सहस्रशः॥<br><br>5600: तानप्याशु शरैर्भीष्मः प्रविव्याध महारथः। तैश्च मुक्ताञ्छरान् भीष्मो युधि सत्यपराक्रमः॥<br><br>5601: निवारयामास शरैः समं संनतपर्वभिः। शिखण्डी तु रणे बाणान् यान् मुमोच महारथः॥<br><br>5602: न चक्रुस्ते रुजं तस्य रुक्मपुङ्खाः शिलाशिताः। ततः किरीटी संक्रुद्धो भीष्ममेवाभ्यवर्तत॥<br><br>5603: शिखण्डिनं पुरस्कृत्य धनुश्चास्य समाच्छिनत्। अथैनं नवभिर्विद्ध्वा ध्वजमेकेन चिच्छिदे॥<br><br>5604: सारथिं विशिखैश्चास्य दशभिः समकम्पयत्। सोऽन्यत् कार्मुकमादाय गाङ्गेयो बलवत्तरम्॥<br><br>5605: तदप्यस्य शितैर्भल्लैस्त्रिधा त्रिभिरघातयत्। निमेषार्धन कौन्तेय आत्तमात्तं महारणे॥<br><br>5606: एवमस्य धनूंष्याजौ चिच्छेद सुबहून्यथ। ततः शान्तनवो भीष्मो बीभत्सु नात्यवर्तत॥<br><br>5607: अथैनं पञ्चविंशत्या क्षुद्रकाणां समाप्रयत्। सोऽतिविद्धा महेष्वासो दुःशासनमभाषत॥<br><br>5608: एष पार्थो रणे क्रुद्धः पाण्डवानां महारथः। शरैरनेकसाहौर्मामेवाभ्यहनन् रणे॥<br><br>5609: ३. न चैष समरे शक्यो जेतुं बज्रभृता अपि। न चापि सहिता वीरा देवदानवराक्षसाः॥<br><br>5610: मां चापि शक्ता निर्जेतुं किमु मर्त्या महारथाः। एवं तयोः संवदतोः फाल्गुनो निशितैः शरैः॥<br><br>5611: शिखण्डिनं पुरस्कृत्य भीष्मं विव्याध संयुगे। ततो दुःशासनं भूयः स्मयमान इवाब्रवीत्॥<br><br>5612: अतिविद्धः शितैर्बाणैर्भृशं गाण्डीवधन्वना। वज्राशनिसमस्पर्शा अर्जुनेन शरा युधि॥<br><br>5613: मुक्ताः सर्वेऽव्यवच्छिन्ना नेमे बाणाः शिखण्डिनः। निकृन्तमाना मर्माणि दृढावरणभेदिनः॥<br><br>5614: मुसला इव मे नन्ति नेमे बाणाः शिखण्डिनः। वज्रदण्डसमस्पर्शा वज्रवेगदुरासदाः॥<br><br>5615: मम प्राणानारुजन्ति नेमे बाणा: शिखण्डिनः। नाशयन्तीव मे प्राणान् यमदूता इवाहिताः॥<br><br>5616: गदापरिघसंस्पर्शा नेमे बाणाः शिखण्डिनः। भुजगा इव संक्रुद्धा लेलिहाना विषोल्बणाः॥<br><br>5617: समाविशन्ति मर्माणि नेमे बाणाः शिखण्डिनः। अर्जुनस्य इमे बाणा नेमे बाणाः शिखण्डिनः॥<br><br>5618: कृन्तन्ति मम गात्राणि माघमां सेगवा इव। सर्वे ह्यपि न मे दुःखं कुर्युरन्ये नराधिपाः॥<br><br>5619: वीरं गाण्डीवधन्वानमृते जिष्णुं कपिध्वजम्। इति ब्रुवञ्छान्तनवो दिधक्षुरिव पाण्डवान्॥<br><br>5620: शक्तिं भीष्मः स पार्थाय ततश्चिक्षेप भारत। तामस्य विशिखैश्छित्त्वा त्रिधा त्रिभिरपातयत्॥<br><br>5621: पश्यतां कुरुवीराणां सर्वेषां तव भारत। चर्माथादत्त गाड्यो जातरूपपरिष्कृतम्॥<br><br>5622: खङ्गं चान्यतप्रेप्सुर्मृत्योरगे जयाय वा। तस्य तच्छतधा चर्म व्यधमत् सायकैस्तथा॥<br><br>5623: रथादनवरूढस्य तदद्भुतमिवाभवत्। ततो युधिष्ठिरो राजा स्वान्यनीकान्यचोदयत्॥<br><br>5624: अभिद्रवत गाङ्गेयं मा वोऽस्तु भयमण्वपि। अथ ते तोमरैः प्रासैर्वाणौधैश्च समन्ततः॥<br><br>5625: पट्टिशैश्च सुनिस्त्रिशैर्नाराचैश्च तथा शितैः। वत्सदन्तैश्च भल्लैश्च तमेकमभिदुद्रुवुः॥<br><br>5626: सिंहनादस्ततो घोरः पाण्डवानामभूत् तदा। तथैव तव पुत्राश्च नेदुर्भीष्मजयैषिणः॥<br><br>5627: तमेकमभ्यरक्षन्त सिंहनादांश्च चक्रिरे। तत्रासीत् तुमुलं युद्धं तावकानां परैः सह॥<br><br>5628: दशमेऽहनि राजेन्द्र भीष्मार्जुनसमागमे। आसीद् गाङ्ग इवावर्तो मुहूर्तमुदधेरिव॥<br><br>5629: सैन्यानां युध्यमानानां निघ्नतामितरेतरम्। असौम्यरूपा पृथिवी शोणिताक्ताभवत् तदा॥<br><br>5630: समं च विषमं चैव न प्राज्ञायत किंचन। योधानामयुतं हत्वा तस्मिन् स दशमेऽहनि॥<br><br>5631: अतिष्ठदाहवे भीष्मो भिद्यमानेषु मर्मसु। ततः सेनामुखे तस्मिन् स्थितः पार्थो धनुर्धरः॥<br><br>5632: मध्येन कुरुसैन्यानां द्रावयामास वाहिनीम्। वयं श्वेतहयाद् भीताः कुन्तीपुत्राद् धनंजयात्॥<br><br>5633: पीड्यमानाः शितैः शस्त्रैः प्रद्रवाम रणे तदा। सौवीराः कितवाः प्राच्याः प्रतीच्योदीच्यमालवाः॥<br><br>5634: अभीषाहाः शूरसेनाः शिवयोऽथ वसातयः। शाल्वाश्रयास्त्रिगर्ताश्च अम्बष्ठाः केकयैः सह॥<br><br>5635: सर्व एते महात्मानः शरार्ता व्रणपीडिताः। संग्रामे न जहुर्भीष्मं युध्यमानं किरीटिना॥<br><br>5636: ततस्तमेकं बहवः परिवार्य समन्ततः। परिकाल्य कुरून् सर्वाशरवर्षैरवाकिरन्॥<br><br>5637: निपातयत गृह्णीत युध्यध्वमवकृन्तत। इत्यासीत् तुमुल: शब्दो राजन् भीष्मरथं प्रति॥<br><br>5638: निहत्य समरे राजशतशोऽथ सहस्रशः। न तस्यासीदनिर्भिन्नं गात्रे व्यङ्गुलमन्तरम्॥<br><br>5639: एवंभूतस्तव पिता शरैर्विशकलीकृतः। शिताचैः फाल्गुनेनाजौ प्राक्शिराः प्रापतद् रथात्॥<br><br>5640: किंचिच्छेषे दिनकरे पुत्राणां तव पश्यताम्। हाहेति दिवि देवानां पार्थिवानां च भारत॥<br><br>5641: पतमाने बभूव सुमहास्वनः। सम्पतन्तमभिप्रेक्ष्य महात्मानं पितामहम्॥<br><br>5642: सह भीष्मेण सर्वेषां प्रापतन् हृदयानि नः। स पपात महाबाहुर्वसुधामनुनादयन्॥<br><br>5643: इन्द्रध्वज इवोत्सृष्टः केतुः सर्वधनुष्मताम्। धरणी न स पस्पर्श शरसंधैः समावृतः॥<br><br>5644: रथाद् भीष्मे शरतल्पे महेष्वासं शयानं पुरुषर्षभम्। रथात् प्रपतितं चैनं दिवियो भावः समाविशत्॥<br><br>5645: अभ्यवर्षच्च पर्जन्यः प्राकम्पत च मेदिनी। पतन् स ददृशे चापि दक्षिणेन दिवाकरम्॥<br><br>5646: संज्ञां चोपालभद् वीरः कालं संचिन्त्य भारत। अन्तरिक्षे च शुश्राव दिव्या वाचः समन्ततः॥<br><br>5647: कथं महात्मा गाङ्गेयः सर्वशस्त्रभृतां वरः। कालकर्ता नरव्याघ्रः सम्प्राप्ते दक्षिणायने॥<br><br>5648: स्थितोऽस्मीति च गाङ्गेयस्तच्छ्रुत्वा वाक्यमब्रवीत्। धारयामास च प्राणान् पतितोऽपि महीतले॥<br><br>5649: उत्तरायणमन्विच्छन् भीष्मः कुरुपितामहः। तस्य तन्मतमाज्ञाय गङ्गा हिमवतः सुता॥<br><br>5650: महर्षीन् हंसरूपेण प्रेषयामास तत्र वै। ततः सम्पातिनो हंसास्त्वरिता मानसौकसः॥<br><br>5651: आजग्मुः सहिता द्रष्टुं भीष्मं कुरुपितामहम्। यत्र शेते नरश्रेष्ठः शरतल्पे पितामहः॥<br><br>5652: ते तु भीष्मं समासाद्य ऋषयो हंसरूपिणः। अपश्यञ्छरतल्पस्थं भीष्मं कुरुकुलोद्वहम्॥<br><br>5653: ते तं दृष्ट्वा महात्मानं कृत्वा चापि प्रदक्षिणम्। गाङ्गेयं भरतश्रेष्ठं दक्षिणेन च भास्करम्॥<br><br>5654: इतरेतरमामन्त्र्य प्राहुस्तत्र मनीषिणः। भीष्मः कथं महात्मा सन् संस्थाता दक्षिणायने॥<br><br>5655: इत्युक्त्वा प्रस्थिता हंसा दक्षिणामभितो दिशम्। सम्प्रेक्ष्य वै महाबुद्धिश्चिन्तयित्वा च भारत॥<br><br>5656: तानब्रवीच्छान्तनवो नहां गन्ता कथंचन। दक्षिणावर्त आदित्ये एतन्मे मनसि स्थितम्॥<br><br>5657: गमिष्यामि स्वकं स्थानमासीद् यन्मे पुरातनम्। उदगायन आदित्ये हंसाः सत्यं ब्रवीमि वः॥<br><br>5658: धारयिष्याम्यहं प्राणानुत्तरायणकाक्षया। ऐश्वर्यभूतः प्राणानामुत्सर्गो हि यतो मम॥<br><br>5659: तस्मात् प्राणान् धारयिष्ये मुमूर्षुरदगायने। यश्च दत्तो वरो मह्यं पित्रा तेन महात्मना॥<br><br>5660: छन्दतो मृत्युरित्येवं तस्य चास्तु वरस्तथा। धारयिष्ये ततः प्राणानुस्सर्गे नियते सति॥<br><br>5661: इत्युक्त्वा तांस्दा हंसान् स शेते शरतल्पगः। एवं कुरूणां पतिते शृङ्गे भीष्मे महौजसि॥<br><br>5662: पाण्डवाः सुंजयाश्चैव सिंहनादं प्रचक्रिरे। तस्मिन् हते महासत्त्वे भरतानां पितामहे॥<br><br>5663: न किंचित् प्रत्यपद्यन्त पुत्रास्ते भरतर्षभ। सम्मोहश्चैव तुमुलः कुरूणामभवत् तदा॥<br><br>5664: कृपदुर्योधनमुखा निःश्वस्य रुरुदुस्ततः। विषादाच्च चिरं कालमतिष्ठन् विगतेन्द्रियाः॥<br><br>5665: दध्युश्चैव महाराज न युद्धे दधिरे मनः। ऊरुग्राहगृहीताश्च नाभ्यधावन्त पाण्डवान्॥<br><br>5666: अवध्ये शन्तनोः पुत्रे हते भीष्मे महौजसि। अभावः सहसा राजन् कुरुराजस्य तर्कितः॥<br><br>5667: हतप्रवीरास्तु वयं निकृत्ताश्च शितैः शरैः। कर्तव्यं नाभिजानीमो निर्जिताः सव्यसाचिना॥<br><br>5668: पाण्डवाश्च जयं लब्ध्वा परत्र च परां गतिम्। सर्वे दध्मुर्महाशङ्खाशूराः परिघबाहवः॥<br><br>5669: सोमकाश्च सपञ्चालाः प्राहृष्यन्त जनेश्वर। ततस्तूर्यसहस्रेषु नदत्सु स महाबलः॥<br><br>5670: आस्फोटयामास भृशं भीमसेनो ननाद च। सेनयोरुभयोश्चापि गाङ्गेये निहते विभौ॥<br><br>5671: संन्यस्य वीराः शस्त्राणि प्राध्यायन्त समन्ततः। प्राक्रोशन् प्राद्रवंश्चान्ये जग्मुर्मोहः तथापरे॥<br><br>5672: क्षत्रं चान्येऽभ्यनिन्दन्त भीष्मं चान्येऽभ्यपूजयन्। ऋषयः पितरश्चैव प्रशशंसुर्महाव्रतम्। १२०॥<br><br>5673: भरतानां च ये पूर्वे ते चैनं प्रशशंसिरे। महोपनिषदं चैव योगमास्थाय वीर्यवान्॥<br><br>5674: जपशान्तनवो धीमान् कालाकाक्षी स्थितोऽभवत्। । संजय उवाच समारोप्य महच्चापमभिवाद्य पितामहम्। नेत्राभ्यामश्रुपूर्णाभ्यामिदं वचनमब्रवीत्॥<br><br>5675: आज्ञापय कुरुश्रेष्ठ सर्वशस्त्रभृतां वर। प्रेष्योऽहं तव दुर्धर्ष क्रियतां किं पितामह॥<br><br>5676: तमब्रवीच्छान्तनवः शिरो मे तात लम्बते। उपधानं कुरुश्रेष्ठ फाल्गुनोपदधत्स्व मे॥<br><br>5677: शयनस्यानुरूपं वै शीघ्रं वीर प्रयच्छ मे। त्वं हि पार्थ समर्थो वै श्रेष्ठः सर्वधनुष्मताम्॥<br><br>5678: ४। क्षत्रधर्मस्य वेत्ता च बुद्धिसत्त्वगुणान्वितः। फाल्गुनोऽपि तथेत्युक्त्वा व्यवसायमरोचयत्॥<br><br>5679: गृह्यानुमन्त्र्य गाण्डीवं शरान् संनतपर्वणः। अनुमान्य महात्मानं भरतानां महारथम्॥<br><br>5680: त्रिभिस्तीक्ष्णैर्महावेगैरन्वगृह्णच्छिरः शरैः। अभिप्राये तु विदिते धर्मात्मा सव्यसाचिना॥<br><br>5681: अतुष्यद् भरतश्रेष्ठो भीष्मो धर्मार्थततत्ववित्। उपधानेन दत्तेन प्रत्यनन्दद् धनंजयम्॥<br><br>5682: प्राह सर्वान् समुद्वीक्ष्य भरतान् भारतं प्रति। कुन्तीपुत्रं युधां श्रेष्ठं सुहृदां प्रीतिवर्धनम्॥<br><br>5683: शयनस्यानुरूपं मे पाण्डवोपहितं त्वया। यद्यन्यथा प्रपद्येथाः शपेयं त्वामहं रूषा॥<br><br>5684: एवमेव महाबाहो धर्मेषु परितिष्ठता। स्वप्तव्यं क्षत्रियेणाजो शरतल्पगतेन वै॥<br><br>5685: एवमुक्त्वा तु बीभत्सुं सर्वास्तानब्रवीद् वचः। राज्ञश्च राजपुत्रांश्च पाण्डवानभिसंस्थितान्॥<br><br>5686: भीष्म उवाच पश्यध्वमुपधानं मे पाण्डवेनाभिसंधितम्। शिश्येऽहमस्यां शय्यायां यावदावर्तनं रवेः॥<br><br>5687: ये तदा मां गमिष्यन्ति ते च प्रेक्ष्यन्ति मां नृपाः। दिशं वैश्रवणाक्रान्तां यदाऽऽगन्ता दिवाकरः॥<br><br>5688: नूनं सप्ताश्वयुक्तेन रथेनोत्तमतेजसा। विमोक्ष्येऽहं तदा प्राणान् सुहृदः सुप्रियानिव॥<br><br>5689: परिखा खन्यतामत्र ममावसदने नृपाः। उपासिष्ये विवस्वन्तमेवं शरशताचितः॥<br><br>5690: उपारमध्वं संग्रामाद् वैरमुत्सृज्य पार्थिवाः। संजय उवाच उपातिष्ठन्नथो वैद्याः शल्योद्धरणकोविदाः॥<br><br>5691: सर्वोपरकरणैर्युक्ताः कुशलैः साधु शिक्षिताः। तान् दृष्ट्वा जाछवीपुत्रः प्रोवाच तनयं तव॥<br><br>5692: धनं दत्त्वा विसृज्यन्तां पूजयित्वा चिकित्सकाः। एवंगते मयेदानी वैद्यैः कार्यमिहास्ति किम्॥<br><br>5693: क्षत्रधर्मे प्रशस्तां हि प्राप्तोऽसस्मि परमां गतिम्। नैष धर्मो महीपालाः शरतल्पगतस्य मे॥<br><br>5694: एभिरेव शरैश्चाहं दग्धव्योऽस्मि नराधिपाः। तच्छ्रुत्वा वचनं तस्य पुत्रो दुर्योधनस्तव॥<br><br>5695: वैद्यान् विसर्जयामास पूजयित्वा यथार्हतः। ततस्ते विस्मयं जग्मुर्नानाजनपदेश्वराः॥<br><br>5696: स्थितिं धर्मे परां दृष्ट्वा भीष्मस्यामिततेजसः। उपधानं ततो दत्त्वा पितुस्ते मनुजेश्वराः॥<br><br>5697: सहिताः पाण्डवाः सर्वे कुरवश्च महारथाः। उपगम्य महात्मानं शयानं शयने शुभे॥<br><br>5698: तेऽभिवाद्य ततो भीष्मं कृत्वा च त्रिः प्रदक्षिणम्। विधाय रक्षां भीष्मस्य सर्व एव समन्ततः॥<br><br>5699: वीराः स्वशिबिराण्येव ध्यायन्तः परमातुराः। निवेशायाभ्युपागच्छन् सायाछे रुधिरोक्षिताः॥<br><br>5700: निविष्टान् पाण्डवांश्चैव प्रीयमाणान् महास्थान्। भीष्मस्य पतने हृष्टानुपगम्य महाबलः॥<br><br>5701: उवाच माधवः काले धर्मपुत्रं युधिष्ठिरम्। दिष्ट्या जयसि कौरव्य दिष्ट्या भीष्मो निपातितः॥<br><br>5702: २८ अवध्यो मानुषैरेव सत्यसंधो महारथः। अथवा दैवतैः सार्धं सर्वशास्त्रस्य पारगः॥<br><br>5703: त्वां तु चक्षुर्हणं प्राप्य दग्धो घोरेण चक्षुषा। एवमुक्तो धर्मराजः प्रत्युवाच जनार्दनम्॥<br><br>5704: तव प्रसादाद् विजयः क्रोधात् तव पराजयः। त्वं हि नः शरणं कृष्ण भक्तानामभयंकरः॥<br><br>5705: अनाश्चर्यो जयस्तेषां येषां त्वमसि केशव। रक्षिता समरे नित्यं नित्यं चापि हिते रतः॥<br><br>5706: सर्वथा त्वां समासाद्य नाश्चर्यमिति मे मतिः। एवमुक्तः प्रत्युवाच स्मयमानो जनार्दनः। तवैवैतद् युक्तरूपं वचनं पार्थिवोत्तम॥<br><br>5707: संजय उवाच व्युष्टायां तु महाराज शर्वर्यां सर्वपार्थिवाः। पाण्डवा धार्तराष्ट्राश्च उपातिष्ठन् पितामहम्॥<br><br>5708: तं वीरशयने वीरं शयानं कुरुसत्तम। अभिवाद्योपतस्थुर्वै क्षत्रियाः क्षत्रियर्षभम्॥<br><br>5709: कन्याश्चन्दनचूर्णैश्च लाजैर्माल्यैश्च सर्वशः। अवाकिरज्छान्तनवं तत्र गत्वा सहस्रशः॥<br><br>5710: स्त्रियो वृद्धास्तथा बालाः प्रेक्षकाच पृथग्जनाः। समभ्ययुः शान्तनवं भूतानीव तमोनुदम्॥<br><br>5711: तूर्याणि शतसंख्यानि तथैव नटनर्तकाः। शिल्पिनश्च तथाऽऽजग्मुः कुरुवृद्धं पितामहम्॥<br><br>5712: उपारण्य च युद्धेभ्यः संनाहान् विप्रमुच्य ते। आयुधानि च निक्षिप्य सहिताः कुरुपाण्डवाः॥<br><br>5713: अन्वासन्त दुराधर्षं देवव्रतमरिंदमम्। अन्योन्यं प्रीतिमन्तस्ते यथापूर्वं यथावयः॥<br><br>5714: सा पार्थिवशताकीर्णा समितिर्भीष्मशोभिता। शुशुभे भारती दीप्ता दिवीवादित्यमण्डलम्॥<br><br>5715: विबभो च नृपाणां सा गङ्गासुतमुपासताम्। देवानामिव देवेशं पितामहमुपासताम्॥<br><br>5716: भीष्मस्तु वेदनां धैर्यानिगृह्य भरतर्षभ। अभितप्तः शरैश्चैव निःश्वसन्नुरगो यथा। ॥<br><br>5717: शराभितप्तकायोऽपि शस्त्रसम्पातमूर्छितः। पानीयमिति सम्प्रेक्ष्य राज्ञस्तान् प्रत्यभाषत॥<br><br>5718: ततस्ते क्षत्रिया राजन्नुपुजङ्गः समन्ततः। भक्ष्यानुच्चावचान् राजन् वारिकुम्भांश्च शीतलान्॥<br><br>5719: उपानीतं तु पानीयं दृष्ट्वा शान्तनवोऽब्रवीत्। नाद्यातीता मया शक्या भोगाः केचन मानुषाः॥<br><br>5720: अपक्रान्तो मनुष्येभ्यः शरशय्यां गतो ह्यहम्। प्रतीक्षमाणस्तिष्ठामि निवृत्तिं शशिसूर्ययोः॥<br><br>5721: एवमुक्त्वा शान्तनवो निन्दन् वाक्येन पार्थिवान्। अर्जुनं द्रष्टुमिच्छामीत्यभ्यभाषत भारत॥<br><br>5722: अथोपेत्य महाबाहुरभिवाद्य पितामहम्। अतिष्ठत् प्राञ्जलिः प्रह्वः किं करोमीति चाब्रवीत्॥<br><br>5723: तं दृष्ट्वा पाण्डवं राजन्नभिवाद्याग्रतः स्थितम्। अभ्यभाषत धर्मात्मा भीष्मः प्रीतो धनंजयम्॥<br><br>5724: दह्यतीव शरीरं मे संवृतस्य तवेषुभिः। मर्माणि परिदूयन्ते मुखं च परिशुष्यति॥<br><br>5725: वेदनार्तशरीरस्य प्रयच्छापो ममार्जुन। त्वं हि शक्तो महेष्वास दातुमापो यथाविधि॥<br><br>5726: अर्जुनस्तु तथेत्युक्त्वा रथमारुह्य वीयवान्। अधिज्यं बलवत् कृत्वा गाण्डीवं व्याक्षिपद् धनुः॥<br><br>5727: तस्य ज्यातलनिर्घोषं विस्फूर्जितमिवाशनेः। वित्रेसुः सर्वभूतानि सर्वे श्रुत्वा च पार्थिवाः॥<br><br>5728: ततः प्रदक्षिणं कृत्वा रथेन रथिनां वरः। शयानं भरतश्रेष्ठं सर्वशस्त्रभृतां वरम्॥<br><br>5729: संधाय च शरं दीप्तमभिमत्र्य स पाण्डवः। पर्जन्यास्त्रेण संजोज्य सर्वलोकस्य पश्यतः॥<br><br>5730: अविध्यत् पृथिवीं पार्थः पार्श्वे भीष्मस्य दक्षिणे। उत्पपात ततो धारा वारिणो विमला शुभा॥<br><br>5731: शीतस्यामृतकल्पस्य दिव्यगन्धरसस्य च। अतर्पयत् ततः पार्थः शीतया जलधारया। ॥<br><br>5732: भीष्मं कुरूणामृषभं दिव्यकर्मपराक्रमम्। कर्मणा तेन पार्थस्य शक्रस्येव विकुर्वतः॥<br><br>5733: विस्मयं परमं जग्मुस्ततस्ते वसुधाधिपाः। तत् कर्म प्रेक्ष्य बीभत्सोरतिमानुषविक्रमम्॥<br><br>5734: सम्प्रावेपन्त कुरवो गावः शीतार्दिता इव। विस्मयोच्चोत्तरीयाणि व्याविध्यन् सर्वतो नृपाः॥<br><br>5735: शङ्खदुन्दुभिनिर्घोषस्तुमुल: सर्वतोऽभवत्। तृप्तः शान्तनवश्चापि राजन् बीभत्सुमब्रवीत्॥<br><br>5736: सर्वपार्थिववीराणां संनिधौ पूजयन्निव। नैतच्चित्रं महाबाहो त्वयि कौरवनन्दन। ॥<br><br>5737: कथितो नारदेनासि पूर्वर्षिरमितद्युते। वासुदेवसहायस्त्वं महत् कर्म करिष्यसि॥<br><br>5738: यन्त्रोत्सहति देवेन्द्रः सह देवैरपि ध्रुवम्। विदुस्त्वां निधनं पार्थं सर्वक्षत्रस्य तद्विदः॥<br><br>5739: धनुर्धराणामेकस्त्वं पृथिव्यां प्रवरो नृषु॥<br><br>5740: मनुष्या जगति श्रेष्ठाः पक्षिणां पतगेश्वरः। सरितां सागरः श्रेष्ठो गौर्वरिष्ठा चतुष्पदाम्॥<br><br>5741: आदित्यस्तेजसां श्रेष्ठो गिरीणां हिमवान् वरः। जातीनां ब्राह्मणः श्रेष्ठः श्रेष्ठस्त्वमसि धन्विनाम्॥<br><br>5742: न वै श्रुतं धार्तराष्ट्रेण वाक्यं मयोच्यमानं विदुरेण चैव। द्रोणेन रामेण जनार्दनेन मुहुर्मुहुः संजयेनापि चोक्तम्॥<br><br>5743: परीतबुद्धिर्हि विसंज्ञकल्पो दुर्योधनो न च तच्छ्रद्दधाति। स शेष्यते वै निहतश्चिराय शास्त्रातिगो भीमवलाभिभूतः॥<br><br>5744: एतच्छ्रुत्वा तद्वचः कौरवेन्द्रो दुर्योधनो दीनमना बभूव। तमब्रवीच्छान्तनवोऽभिवीक्ष्य निबोध राजन् भव वीतमन्युः॥<br><br>5745: दृष्टं दुर्योधनैतत् ते यथा पार्थेन धीमता। जलस्य धारा जनिता शीतस्यामृतगन्धिनः॥<br><br>5746: एतस्य कर्ता लोकेऽस्मिन् नान्यः कश्चन विद्यते। आग्नेयं वारुणं सौम्यं वायव्यमथ वैष्णवम्॥<br><br>5747: ऐन्द्रं पाशुपत ब्राह्मं पारमेष्ठ्यं प्रजापतेः। धातुस्त्वष्टुश्च सवितुर्वैवस्वतमथापि वा॥<br><br>5748: सर्वस्मिन् मानुषे लोके वेत्त्येको हि धनंजयः। कृष्णो वा देवकीपुत्रो नान्यो वेदेह कश्चन॥<br><br>5749: अशक्यः पाण्डवस्तात युद्धो जेतुं कथंचन। अमानुषाणि कर्माणि यस्यैतानि महात्मनः॥<br><br>5750: तेन सत्त्ववता संख्ये शूरेणाहवशोभिना। कृतिना समरे राजन् संधिर्मवतु मा चिरम्॥<br><br>5751: यावत् कृष्णो महाबाहुः स्वाधीनः कुरुसत्तम। तावत् पार्थेन शूरेण संधिस्ते तात युज्यताम्॥<br><br>5752: यावन्न ते चमूः चमूः सर्वाः शरैः संनतपर्वभिः। नाशयत्यर्जुनस्तावत् संधिस्ते तात युज्यताम्॥<br><br>5753: यावत् तिष्ठन्ति समरे हतशेषाः सहोदराः। नृपाश्च बहवो राजस्तावत् संधिः प्रयुज्यताम्॥<br><br>5754: न निर्दहति ते यावत् क्रोधदीप्तेक्षणश्चमूम्। युधिष्ठिरो रणे तावत् संधिस्ते तात युज्यताम्॥<br><br>5755: नकुलः सहदेवश्च भीमसेनश्च पाण्डवः। यावच्चमू महाराज नाशयन्ति न सर्वशः॥<br><br>5756: तावत् ते पाण्डवैवीरैः सौहार्द मम रोचते। युद्धं मदन्तमेवास्तु तात संशाम्य पाण्डवैः॥<br><br>5757: एतत् तु रोचतां वाक्यं यदुक्तोऽसि मयानघ। एतत् क्षेममहं मन्ये तव चैव कुलस्य च॥<br><br>5758: त्यक्त्वा मन्युं व्युपशाम्यस्व पार्थैः पर्याप्तमेतद् यत् कृतं फाल्गुनेन। भीष्मस्यान्तादस्तु वः सौहृदं च जीवन्तु शेषाः साधु राजन् प्रसीद॥<br><br>5759: मिन्द्रप्रस्थं धर्मराजोऽभियातु। मा मित्रचक् पार्थिवानां जघन्यः "पापां कीर्ति प्राप्स्यसे कौरवेन्द्र॥<br><br>5760: ममावसानाच्छान्तिरस्तु प्रजानां संगच्छन्तां पार्थिवाः प्रीतिमन्तः। पिता पुत्रं मातुलं भागिनेयो भ्राता चैव भ्रातरं प्रैतु राजन्॥<br><br>5761: न चेदेवं प्राप्तकालं वचो मे मोहाविष्टः प्रतिपत्स्यस्यबुद्ध्या। तप्स्यन्ते एतदन्ताः स्थ सर्वे सत्यामेतां भारतीमीरयामि॥<br><br>5762: एतद् वाक्यं सौहृदादापगेयो मध्ये राज्ञां भारतं श्रावयित्वा। तूष्णीमासीच्छल्यसंतप्तमर्मा योज्यात्मानं वेदनां संनियम्य॥<br><br>5763: संजय उवाच धर्मार्थसहितं वाक्यं श्रुत्वा हितमनामयम्। नारोचयत् पुत्रस्ते मुमूर्षुरिव भेषजम्॥<br><br>5764: संजय उवाच ततस्ते पार्थिवाः सर्वे जग्मुः स्वानालयान् पुनः। तूष्णीभूते महाराज भीष्मे शान्तनुन्दने॥<br><br>5765: श्रुत्वा तु निहतं राधेयः पुरुषर्षभः। ईषदागतसंत्रासस्त्वरयोपजगाम ह॥<br><br>5766: स ददर्श महात्मानं शरतल्पगतं तदा। जन्मशय्यागतं वीरं कार्तिकेयमिव प्रभुम्॥<br><br>5767: निमीलिताक्षं तं वीरं साश्रुकण्ठस्तदा वृषः। भीष्म भीष्म महाबाहो इत्युवाच महाद्युतिः॥<br><br>5768: राधेयोऽहं कुरुश्रेष्ठ नित्यमक्षिगतस्तव। द्वेष्योऽहं तव सर्वत्र इति चैनमुवाच ह॥<br><br>5769: तच्छ्रुत्वा कुरुवृद्धो हि बली संवृतलोचनः। शनैरुद्वीक्ष्य सस्नेहमिदं च रक्षिणः। पितेव पुत्रं गाड्यः परिरभ्यैकपाणिना॥<br><br>5770: एह्येहि मे विप्रतीप स्पर्धसे त्वं मया सह। यदि मां नाधिगच्छेथा न ते श्रेयो ध्रुवं भवेत्॥<br><br>5771: कौन्तेयस्त्वं न राधेयो न तवाधिस्थः पिता। सूर्यजस्त्वं महाबाहो विदितो नारदान्मया॥<br><br>5772: कृष्णद्वैपायनाच्चैव तच्च सत्यं न संशयः। न च द्वेषोऽस्ति मे तात त्वयि सत्यं ब्रवीमि ते॥<br><br>5773: तेजोवधानिमित्तं तु परुषं त्वाहमब्रुवम्। अक्समात् पाण्डवान् सर्वानवाक्षिपसि सुब्रत। ॥<br><br>5774: येनासि बहुशो राज्ञा चोदितः सूतनन्दन। जातोऽसि धर्मलोपेन ततस्ते बुद्धिरीदृशी॥<br><br>5775: नीचाश्रयान्मत्सरेण द्वेषिणी गुणिनामपि। तेनासि बहुशो रूक्षं श्रावितः कुरुसंसदि॥<br><br>5776: जानामि समरे वीर्यं शत्रुभिर्दुःसहं भुवि। ब्रह्मण्यतां शौर्यं च दाने परमां स्थितिम्॥<br><br>5777: न त्वया सदृशः कश्चित् पुरुषेष्वमरोपम। कुलभेदभयाच्चाहं सदा परुषमुक्तवान्॥<br><br>5778: इष्वस्त्रे चास्त्रसंधाने लाघवेऽस्त्रबले तथा। सदृशः फाल्गुनेनासि कृष्णेन च महात्मना॥<br><br>5779: कर्ण काशिपुरं गत्वा त्वयैकेन धनुष्मता। कन्यार्थे कुरुराजस्य राजानो मृदिता युधि॥<br><br>5780: तथा च बलवान् राजा जरासंधो दुरासदः। समरे समरश्लाघिन् न त्वया सदृशोऽभवत्॥<br><br>5781: ब्रह्मण्यः सत्त्वयोधी च तेजसा च बलेन च। देवगर्भसमः संख्ये मनुष्यैरधिको युधि॥<br><br>5782: व्यपनीतोऽद्य मन्युर्मे यस्त्वा प्रति पुरा कृतः। दैवं पुरुषकारेण न शक्यमतिवर्तितुम्॥<br><br>5783: २० सोदर्याः पाण्डवा वीरा भ्रातरस्तेऽरिसूदन। संगच्छ तैर्महाबाहो मम चेदिच्छसि प्रियम्॥<br><br>5784: मया भवतु निर्वृत्तं वैरमादित्यनन्दन। पृथिव्यां सर्वराजानो भवन्त्वद्य निरामयाः॥<br><br>5785: कर्ण उवाच जानाम्येव महाबाहो सर्वमेतन्न संशयः। यथा वदसि मे भीष्म कौन्तेयोऽहं न सूतजः॥<br><br>5786: अवकीर्णस्त्वहं कुन्त्या सूतेन च विवर्धितः। भुक्त्वा दुर्योधनैश्वर्यं न मिथ्याकर्तुमुत्सहे॥<br><br>5787: वसुदेवसुतो यद्वत् पाण्डवाय दृढव्रतः। वसु चैव शरीरं च पुत्रदारं तथा यशः॥<br><br>5788: सर्वं दुर्योधनस्यार्थे त्यक्त मे भूरिदक्षिण। मा चैतद् व्याधिमरणं क्षत्रं स्यादिति कौरव॥<br><br>5789: कोपिताः पाण्डवा नित्यं समाश्रित्य सुयोधनम्। अवश्यभावी ह्यर्थोऽयं योन शक्यो निवर्तितुम्॥<br><br>5790: दैवं पुरुषकारेण को निवर्तितुमुत्सहेत्। पृथिवीक्षयशंसीनि निमित्तानि पितामह॥<br><br>5791: भवद्भिपलब्धानि कथितानि च संसदि। पाण्डवा वासुदेवश्च विदिता मम सर्वशः॥<br><br>5792: अजेयाः पुरुषैरन्यैरिति तांश्चोत्सहामहे। विजयिष्ये रणे पाण्डुनिति मे निश्चितं मनः॥<br><br>5793: न च शक्यमवस्रष्टुं वैरमेतत् सुदारुणम्। धनंजयेन योत्स्येऽहं स्वधर्मप्रीतमानसः॥<br><br>5794: अनुजानीष्व मां तात युद्धाय कृतनिश्चयम्। अनुज्ञातस्त्वया वीर युद्ध्येयमिति मे मतिः॥<br><br>5795: दुरुक्तं विप्रतीपं वा रभसाच्चापलात् तथा। यन्मयेह कृतं किंचित् तन्मे त्वं क्षन्तुमर्हसि॥<br><br>5796: भीष्म उवाच न चेच्छक्यमवस्रष्टुं वैरमेतत् सुदारुणम्। अनुजानामि कर्ण त्वां युद्ध्यस्व स्वर्गकाम्यया॥<br><br>5797: निर्मन्युर्गतसंरम्भः कृतकर्मा रणे स्म ह। यथाशक्ति यथोत्साहं सतां वृत्तेषु वृत्तवान्। ॥<br><br>5798: अहं त्वामनुजानामि यदिच्छसि तदाप्नुहि। क्षत्रधर्मजिताल्लोकानवाप्स्यसि धनंजयात्॥<br><br>5799: युध्यस्व निरहङ्कारो बलवीर्यव्यपाश्रयः। धाद्धि युद्धाच्छ्रेयोऽन्यत् क्षत्रियस्य न विद्यते॥<br><br>5800: प्रशमे हि कृतो यत्नः सुमहान् सुचिरं मया। न चैव शकितः कर्तुं कर्ण सत्यं ब्रवीमि ते॥<br><br>5801: संजय उवाच इत्युक्तवति गाङ्गेये अभिवाद्योपमन्त्र्य च। राधेयो रथमारुह्य प्रायात् तव सुतं प्रति॥<br> 
<br>
</body>
</html>
