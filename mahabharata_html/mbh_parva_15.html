
<!DOCTYPE html>
<html>
<body>
<h1> Parva: 15</h1><br>1: नारायणं नमस्कृत्य नरं चैव नरोत्तमम्। देवी सरस्वतीं व्यासं ततो जयमुदीरयेत्। । जनमेजय उवाच प्राप्य राज्यं महात्मानः पाण्डवा मे पितामहाः। कथमासन् महाराज्ञि धृतराष्ट्र महात्मनि॥<br><br>2: स तु राजा हतामात्यो हतपुत्रो निराश्रयः। कथमासीद्धतैश्वर्यो गान्धारी च यशस्विनी॥<br><br>3: कियन्तं चैव कालं ते मम पूर्वपितामहाः। स्थिता राज्ये महात्मानस्तन्मे व्याख्यातुमर्हसि। ॥<br><br>4: वैशम्पायन उवाच प्राप्य राज्यं महात्मानः पाण्डवा हतशत्रवः। धृतराष्ट्र पुरस्कृत्य पृथिवीं पर्यपालयन्॥<br><br>5: धृतराष्ट्रमुपातिष्ठद् विदुरः संजयस्तथा। वैश्यपुत्रश्च मेधावी युयुत्सुः कुरुसत्तम॥<br><br>6: पाण्डवाः सर्वकार्याणि सम्पृच्छन्ति स्म तं नृपम्। चक्रुस्तेनाभ्यनुज्ञाता वर्षाणि दश पञ्च च॥<br><br>7: सदा हि गत्वा ते वीराः पर्युपासन्त तं नृपम्। पादाभिवादनं कृत्वा धर्मराजमते स्थिताः॥<br><br>8: ते मूर्ध्नि समुपाघ्राताः सर्वकार्याणि चक्रिरे। कुन्तिभोजसुता चैव गान्धारीमन्ववर्तत॥<br><br>9: द्रौपदी च सुभद्रा च याश्चान्याः पाण्डवस्त्रियः। समां वृत्तिमवर्तन्त तयोः श्वश्वोर्यथाविधि॥<br><br>10: शयनानि महार्हाणि वासांस्याभरणानि च। राजार्हाणि च सर्वाणि भक्ष्यभोज्यान्यनेकशः॥<br><br>11: युधिष्ठिरो महाराज धृतराष्ट्रेऽभ्युपाहरत्। तथैव कुन्ती गान्धार्यो गुरुवृत्तिमवर्तत॥<br><br>12: विदुरः संजयश्चैव ययुत्सुश्चैव कौरव। उपासते स्म तु वृद्धं हतपुत्रं जनाधिपम्॥<br><br>13: श्यालो द्रोणस्य यश्चासीद् दयितो ब्राह्मणो महान्। स च तस्मिन् महेष्वासः कृपः समभवत् तदा॥<br><br>14: व्यासश्च भगवान् नित्यमासांचक्रे नृपेण ह। कथाः कुर्वन् पुराणर्षिर्देवर्षिपितृरक्षसाम्॥<br><br>15: धर्मयुक्तानि कार्याणि व्यवहारन्वितानि च। धृतराष्ट्राभ्यनुज्ञातो विदुरस्तान्यकारयत्॥<br><br>16: सामन्तेभ्यः प्रियाण्यस्य कार्याणि सुबहून्यपि। प्राप्यन्तेऽथैः सुलघुभिः सुनयाद् विदुरस्य वै॥<br><br>17: अकरोद् बन्धमोक्षं च बध्यानां मोक्षणं तथा। न च धर्मसुतो राजा कदाचित् किंचिदब्रवीत्॥<br><br>18: विहारयात्रासु पुनः कुरुराजो युधिष्ठिरः। सर्वान् कामान् महातेजाः प्रददावम्बिकासुते॥<br><br>19: आरालिका: सूपकारा रागखाण्डविकास्तथा। उपातिष्ठन्त राजानं धृतराष्ट्रं यथा पुरा॥<br><br>20: वासांसि च महार्हाणि माल्यानि विविधानि च। उपाजह्वर्यथान्यायं धृतराष्ट्रस्य पाण्डवाः॥<br><br>21: मैरेयकाणि मांसानि पानकानि मधूनि च। चित्रान् भक्ष्यविकारांश्च चक्रुस्तस्य यथा पुरा॥<br><br>22: ये चापि पृथिवीपाला: समाजग्मुस्ततस्ततः। उपातिष्ठन्त ते सर्वे कौरवेन्द्रं यथा पुरा॥<br><br>23: कुन्ती च द्रौपदी चैव सात्वती च यशस्विनी। उलूपी नागकन्या च देवी चित्राङ्गदा तथा॥<br><br>24: धृष्टकेतोश्च भगिनी जरासंधसुता तथा। एताश्चान्याश्च बह्वयो वै योषितः पुरुषर्षभ। ॥<br><br>25: किंकराः पर्युपातिष्ठन् सर्वाः सुबलजां तथा। यथा पुत्रवियुक्तोऽयं न किंचिद् दुःखमाप्नुयात्॥<br><br>26: इति तानन्वशाद् भ्रातॄन् नित्यमेव युधिष्ठिरः। एवं ते धर्मराजस्य श्रुत्वा वचनमर्थवत्॥<br><br>27: सविशेषमवर्तन्त भीममेकं तदा विना। न हि तत् तस्य वीरस्य हृदयादपसर्पति। धृतराष्ट्रस्य दुर्बुद्ध्या यद् वृत्तं द्यूतकारितम्॥<br><br>28: सविशेषमवर्तन्त भीममेकं तदा विना। न हि तत् तस्य वीरस्य हृदयादपसर्पति। धृतराष्ट्रस्य दुर्बुद्ध्या यद् वृत्तं द्यूतकारितम्॥<br><br>29: वैशम्पायन उवाच एवं सम्पूजितो राजा पाण्डवैरम्बिकासुतः। विजहार यथापूर्वमृषिभिः पर्युपासितः॥<br><br>30: ब्रह्मदेयाग्रहारांश्च प्रददौ स कुरूद्वहः। तच्च कुन्तीसुतो राजा सर्वमेवान्वपद्यत॥<br><br>31: आनुशंस्यपरो राजा प्रीयमाणो युधिष्ठिरः। उवाच स तदा भ्रातृनमात्यांश्च महीपतिः॥<br><br>32: मया चैव भवद्भिश्च मान्य एष नराधिपः। निदेशे धृतराष्ट्रस्य यस्तिष्ठति स मे सुहृत्॥<br><br>33: विपरीतश्च मे शत्रुर्नियम्यश्च भवेन्नरः। पितृवृत्तेषु चाहःसु पुत्राणां श्राद्धकर्मणि॥<br><br>34: सुहृदां चैव सर्वेषां यावदस्य चिकीर्षितम्। ततः स राजा कौरव्यो धृतराष्ट्रो महामनाः॥<br><br>35: ब्राह्मणेभ्यो यथार्हेभ्यो ददौ वित्तान्यनेकशः। धर्मराजश्च भीमश्च सव्यसाची यमावपि॥<br><br>36: तत् सर्वमन्ववर्तन्त तस्य प्रियचिकीर्षया। कथं नु राजा वृद्धः स पुत्रपौत्रवधार्दितः॥<br><br>37: शोकमस्मत्कृतं प्राप्य न प्रियेतेति चिन्त्यते। यावद्धि कुरुवीरस्य जीवत्पुत्रस्य वै सुखम्॥<br><br>38: बभूव तदवाप्नोति भोगांश्चेति व्यवस्थिताः। ततस्ते सहिताः पञ्च भ्रातरः पाण्डुनन्दनाः॥<br><br>39: तथाशीला: समातस्थुर्धृतराष्ट्रस्य शासने। धृतराष्ट्रश्च तान् सर्वान् विनीतान् नियमे स्थित्तान्॥<br><br>40: शिष्यवृत्तिं समापन्नान् गुरुवत् प्रत्यपद्यत। गान्धारी चैव पुत्राणां विविधैः श्राद्धकर्मभिः॥<br><br>41: आनृण्यमगमत् कामान् विप्रेभ्यः प्रतिपाद्य सा। एवं धर्मभृतां श्रेष्ठो धर्मराजो युधिष्ठिरः॥<br><br>42: भ्रातृभिः सहितो धीमान् पूजयामास तं नृपम्। वैशम्पायन उवाच स राजा सुमहातेजा वृद्धः कुरुकुलोद्वहः॥<br><br>43: न ददर्श तदा किंचिदप्रियं पाण्डुनन्दने। वर्तमानेषु सवत्तिं पाण्डवेषु महात्मसु॥<br><br>44: प्रीतिमानभवद् राजा धृतराष्ट्रोऽम्बिकासुतः। सौबलेयी च गान्धारी पुत्रशोकमपास्य तम्॥<br><br>45: सदैव प्रीतिमत्यासीत् तनयेषु निजेष्विव। प्रियाण्येव तु कौरव्यो नाप्रियाणि कुरूद्वहः॥<br><br>46: वैचित्रवीर्ये नृपतौ समाचरत वीर्यवान्। यद् यद् ब्रूते च किंचित् स धृतराष्ट्रो जनाधिपः॥<br><br>47: गुरु वा लघु वा कार्यं गान्धारी च तपस्विनी। तं स राजा महाराज पाण्डवानां धुरंधरः॥<br><br>48: पूजयित्वा वचस्तत् तदकार्षीत् परवीरहा। तेन तस्याभवत् प्रीतो वृत्तेन स नराधिपः॥<br><br>49: अन्वतप्यत संस्मृत्य पुत्रं तं मन्दचेतसम्। सदा च प्रातरुत्थाय कृतजप्यः शुचिर्नृपः॥<br><br>50: आशास्ते पाण्डुपुत्राणां समरेष्वपराजयम्। ब्राह्मणान् स्वस्ति वाच्याथ हुत्वा चैव हुताशनम्॥<br><br>51: २२ आयूंषि पाण्डुपुत्राणामाशंसत नराधिपः। न तां प्रीतिं परामाप पुत्रेभ्यः स कुरूद्वहः॥<br><br>52: यां प्रीतिं पाण्डुपुत्रेभ्यः सदावाप नराधिपः। ब्राह्मणानां यथावृत्तः क्षत्रियाणां यथाविधः॥<br><br>53: तथा विट्शूद्रसंघानामभवत् स प्रियस्तदा। यच्च किंचित् तदा पापं धृतराष्ट्रसुतैः कृतम्॥<br><br>54: अकृत्वा हृदि तत् पापं तं नृपं सोऽन्ववर्तत। यश्च कश्चिन्नरः किंचिदप्रियं वाम्बिकासुते॥<br><br>55: कुरुते द्वेष्यतामेति स कौन्तेयस्य धीमतः। न राज्ञो धृतराष्ट्रस्य न च दुर्योधनस्य वै॥<br><br>56: उवाच दुष्कृतं कश्चिद् युधिष्ठिरभयानरः। धृत्या तुष्टो नरेन्द्रः स गान्धारी विदुरस्तथा॥<br><br>57: शौचेन चाजातशत्रोर्न तु भीमस्य शत्रुहन्। अन्ववर्तत भीमोऽपि निश्चितो धर्मजं नृपम्॥<br><br>58: धृतराष्ट्रं च सम्प्रेक्ष्य सदा भवति दुर्मनाः। राजानमनुवर्तन्तं धर्मपुत्रममित्रहा। अन्ववर्तत कौरव्यो हृदयेन पराङ्मुखः॥<br><br>59: वैशम्पायन उवाच युधिष्ठिरस्य नृपतेर्दुर्योधनपितुस्तदा। नान्तरं ददृशू राज्ये पुरुषाः प्रणयं प्रति॥<br><br>60: यदा तु कौरवो राजा पुत्रं सस्मार दुर्मतिम्। तदा भीमं हृदा राजन्नपध्याति स पार्थिवः॥<br><br>61: तथैव भीमसेनोऽपि धृतराष्ट्र जनाधिपम्। नामर्षयत राजेन्द्र सदैव दुष्टवद्धदा॥<br><br>62: अप्रकाशान्यप्रियाणि चकारास्य वृकोदरः। आज्ञा प्रत्यहरच्चापि कृतज्ञैः पुरुषैः सदा॥<br><br>63: स्मरन् दुर्मन्त्रितं तस्य वृत्तान्यप्यस्य कानिचित्। अथ भीमः सुहृन्मध्ये बाहुशब्दं तथाकरोत्॥<br><br>64: संश्रवे धृतराष्ट्रस्य गान्धार्याश्चाप्यमर्षणः। स्मृत्वा दुर्योधनं शत्रु कर्णदुःशासनावपि॥<br><br>65: प्रोवाचेदं सुरंब्धो भीमः स परुषं वचः। अन्धस्य नृपतेः पुत्रा मया परिघबाहुना॥<br><br>66: नीता लोकममुं सर्वे नानाशस्त्रास्त्रयोधिनः। इमौ तौ परिघप्रख्यौ भुजौ मम दुरासदौ॥<br><br>67: ययोरन्तरमासाद्य धार्तराष्ट्राः क्षयं गताः। ताविमौ चन्दनेनाक्तौ चन्दना) च मे भुजौ॥<br><br>68: याभ्यां दुर्योधनो नीतः क्षयं ससुतबान्धवः। एताश्चान्याश्च विविधाः शल्यभूता नराधिपः॥<br><br>69: वृकोदरस्य ता वाचः श्रुत्वा निर्वेदमागमत्। सा च बुद्धिमती देवी कालपर्यायवेदिनी॥<br><br>70: गान्धारी सर्वधर्मज्ञा तान्यलीकानि शुश्रुवे। ततः पञ्चदशे वर्षे समतीते नराधिपः॥<br><br>71: राजा निर्वेदमापेदे भीमवाग्बाणपीडितः। नान्वबुध्यत तद् राजा कुन्तीपुत्रो युधिष्ठिरः॥<br><br>72: श्वेताश्वो वाथ कुन्ती वा द्रौपदी वा यशस्विनी। माद्रीपुत्रौ च धर्मज्ञौ चित्तं तस्यान्ववर्तताम्॥<br><br>73: राज्ञस्तु चित्तं रक्षन्तौ नोचतुः किञ्चिदप्रियम्। ततः समानयामास धृतराष्ट्रः सुहृज्जनम्॥<br><br>74: वाष्पसंदिग्धमन्यर्थमिदमाह च तान् भृशम्। धृतराष्ट्र उवाच विदितं भवतामेतद् यथा वृत्तः कुरुक्षयः॥<br><br>75: ममापराधात् तत् सर्वमनुज्ञातं च कौरवैः। योऽहं दुष्टमतिं मन्दो ज्ञातीनां भयवर्धनम्॥<br><br>76: दुर्योधनं कौरवाणामाधिपत्यऽभ्यषेचयम्। यच्चाहं वासुदेवस्य नाश्रौषं वाक्यमर्थवत्॥<br><br>77: वध्यतां साध्वयं पापः सामात्य इति दुर्मतिः। पुत्रस्नेहाभिभूतस्तु हितमुक्तो मनीषिभिः॥<br><br>78: विदुरेणाथ भीष्मेण द्रोणेन च कृपेण च। पदे पदे भगवता व्यासेन च महात्मना॥<br><br>79: संजयेनाथ गान्धार्या तदिदं तप्यते च माम्। यच्चाहं पाण्डुपुत्रेषु गुणवत्सु महात्मसु॥<br><br>80: न दत्तवाश्रियं दीप्तां पितृपैतामहीमिमाम्। विनाशं पश्यमानो हि सर्वराज्ञां गदाग्रजः॥<br><br>81: एतच्छ्रेयस्तु परमममन्यत जनार्दनः। सोऽहमेतान्यलीकानि निवृत्तान्यान्मनस्तदा। । २३। हृदये शल्यभूतानि धारयामि सहस्रशः। विशेषतस्तु पश्यामि वर्षे पञ्चदरोऽद्य वै॥<br><br>82: अस्य पापस्य शुद्ध्यर्थं नियतोऽस्मि सुदुर्मतिः। चतुर्थे नियते काले कदाचिदपि चाष्टमे॥<br><br>83: तृष्णाविनयनं भुजे गान्धारी वेद तन्मम। करोत्याहारमिति मां सर्वः परिजनः सदा॥<br><br>84: युधिष्ठिरभयादेति भृशं तप्यति पाण्डवः। भूमौ शये जप्यपरो दर्भेष्वजिनसंवृतः॥<br><br>85: नियमव्यपदेशेन गान्धारी च यशस्विनी। हतं शतं तु पुत्राणां ययोर्युद्धेऽपलायिनाम्॥<br><br>86: नानुतप्यामि तच्चाहं क्षत्रधर्म हि ते विदुः। इत्युक्त्वा धर्मराजानमभ्यभाषत कौरवः॥<br><br>87: भद्रं ते यादवीमातर्वचश्चेदं निबोध मे। सुखमसम्युषितः पुत्र त्वया सुपरिपालितः॥<br><br>88: महादानानि दत्तानि श्राद्धानि च पुनः पुनः। प्रकृष्टं च यया पुत्र पुण्यं चीर्णं यथाबलम्॥<br><br>89: गान्धारी हतपुत्रेयं धैर्येणोदीक्षते च माम्। द्रौपद्या ह्यपकर्तारस्तव चैश्वर्यहारिणः॥<br><br>90: समतीता नृशंसास्ते स्वधर्मेण हता युधि। न तेषु प्रतिकर्तव्यं पश्यामि कुरुनन्दन॥<br><br>91: सर्वे शस्त्रभृतां लोकान् गतास्तेऽभिमुखं हताः। आत्मनस्तु हितं पुण्यं प्रतिकर्तव्यमद्य वै॥<br><br>92: गान्धार्याश्चैव राजेन्द्र तदनुज्ञातुमर्हसि। त्वं तु शस्त्रभृतां श्रेष्ठः सततं धर्मवत्सलः॥<br><br>93: राजा गुरुः प्राणभृतां तस्मादेतद् ब्रवीम्यहम्। अनुज्ञातस्त्वया वीर संश्रयेयं वनान्यहम्॥<br><br>94: चीरवल्कलभृद् राजन् गान्धार्या सहितोऽनया। तवाशिषः प्रयुञ्जानो भविष्यामि वनेचरः॥<br><br>95: उचितं नः कुले तात सर्वेषां भरतर्षभ। पुत्रेष्वैश्वर्यमाधाय वयसोऽन्ते वनं नृप॥<br><br>96: तत्राहं वायुभक्षो वा निराहारोऽपि वा वसन्। पल्या सहानया वीर चरिष्यामि तपः परम्॥<br><br>97: त्वं चापि फलभाक् तात तपसः पार्थिवो ह्यसि। फलभाजो हि राजानः कल्याणस्येतरस्य वा॥<br><br>98: युधिष्ठिर उवाच न मां प्रीणयते राज्यं त्वय्येवं दुःखिते नृप। धिङ्नामस्तु सुदुर्बुद्धिं राज्यसक्तं प्रमादिनम्॥<br><br>99: योऽहं भवन्तं दुःखार्तमुपवासकृशं भृशम्। जिनाहारं क्षितिशयं न विन्दे भ्रातृभिः सह॥<br><br>100: अहोऽस्मि वञ्चितो मूढो भवता गूढबुद्धिना। विश्वासयित्वा पूर्वं मां यदिदं दुःखमश्नुथाः॥<br><br>101: किं मे राज्येन भोगैर्वा किं यज्ञैः किं सुखेन वा। यस्य मे त्वं महीपाल दुःखान्येतान्यवाप्तवान्॥<br><br>102: पीडितं चापि जानामि राज्यमान्मानमेव च। अनेन वचसा तुभ्यं दुःखितस्य जनेश्वर॥<br><br>103: भवान् पिता भवान् माता भवान् नः परमो गुरुः। भवता विप्रहीणा वै क्व नु तिष्ठामहे वयम्॥<br><br>104: औरसो भवतः पुत्रो युयुत्सुनृपसत्तम। अस्तु राजा महाराज यमन्यं मन्यते भवान्॥<br><br>105: अहं वनं गमिष्यामि प्रशासतु। न मामयशसा दग्धं भूयस्त्वं दग्धुमर्हसि॥<br><br>106: नाहं राजा भवान् राजा भवतः परवानहम्। कथं गुरुं त्वां धर्मज्ञमनुज्ञातुमिहोत्सहे॥<br><br>107: भवान् राज्य न मन्युर्हदि नः कश्चित् सुयोधनकृतेऽनघ। भवितव्यं तथा तद्धि वयं चान्ये च मोहिताः॥<br><br>108: वयं पुत्रा हि भवतो यथा दुर्योधनादयः। गान्धारी चैव कुन्ती च निर्विशेषे मते मम॥<br><br>109: स मां त्वं यदि राजेन्द्र परित्यज्य गमिष्यसि। पृष्ठतस्त्वनुयास्यामि सत्यमात्मानमालभे॥<br><br>110: इयं हि वसूसम्पूर्णा मही सागरमेखला। भवता विप्रहीणस्य न मे प्रीतिकरी भवेत्॥<br><br>111: भवदीयमिदं सर्वं शिरसा त्वां प्रसादये। त्वदधीनाः स्म राजेन्द्र व्येतु ते मानसो ज्वरः॥<br><br>112: भवितव्यमनुप्राप्तो मन्ये त्वं वसुधाधिप। दिष्ट्या शुश्रूषमाणस्त्वां मोक्षिष्ये मनसो ज्वरम्। । धृतराष्ट्र उवाच तापस्ये मे मनस्तात वर्तते कुरुनन्दन। उचितं च कुलेऽस्माकमरण्यगमनं प्रभो॥<br><br>113: चिरमसम्युषितः पुत्र चिरं शुश्रूषितस्त्वया। वृद्धं मामप्यनुज्ञातुमर्हसि त्वं नराधिप॥<br><br>114: वैशम्पायन उवाच इत्युक्त्वा धर्मराजानं वेपमानं कृताञ्जलिम्। उवाच वचनं राजा धृतराष्ट्रोऽम्बिकासुतः॥<br><br>115: संजयं च महात्मानं कृपं चापि महारथम्। अनुनेनुमिहेच्छामि भवद्भिर्वसुधाधिपम्॥<br><br>116: म्लायते मे मनो हीदं मुखं च परिशुष्यति। वयसा च प्रकृष्टेन वाग्व्यायामेन चैव ह॥<br><br>117: इत्युक्त्वा स तु धर्मात्मा वृद्धो राजा कुरुद्वहः। गान्धारी शिश्रिये धीमान् सहसैव गतासुवत्॥<br><br>118: तं तु दृष्ट्वा समासीनं विसंज्ञमिव कौरवम्। आर्ति राजागमत् तीव्रां कौन्तेयः परवीरहा॥<br><br>119: युधिष्ठिर उवाच यस्य नागसहस्रेण शतसंख्येन वै बलम्। सोऽयं नारी व्यपाश्रित्य शेते राजा गतासुवत्॥<br><br>120: आयसी प्रतिमा येन भीमसेनस्य सा पुरा। चूर्णीकृता बलवता सोऽबलामाश्रितः स्त्रियम्॥<br><br>121: धिगस्तु मामधर्मज्ञं धिग् बुद्धिं धिक् च मे श्रुतम्। यत्कृते पृथिवीपाल: शेतेऽयमतथोचितः॥<br><br>122: अहमप्युपवत्स्यामि यथैवायं गुरुर्मम। यदि राजा न भुङ्क्तेऽयं गान्धारी च यशस्विनी॥<br><br>123: वैशम्पायन उवाच ततोऽस्य पाणिना राजन् जलशीतेन पाण्डवः। उरो मुखं च शनकैः पर्यमार्जत धर्मवित्॥<br><br>124: तेन रत्नौषधिमता पुण्येन च सुगन्धिना। पाणिस्पर्शन राज्ञः स राजा संज्ञामवाप ह॥<br><br>125: धृतराष्ट्र उवाच स्पृश मां पाणिना भूयः परिष्वज च पाण्डव। जीवामीवातिसंस्पर्शात् तव राजीवलोचन॥<br><br>126: मूर्धानं च तवाघ्रातुमिच्छामि मनुजाधिप। पाणिभ्यां हि परिस्प्रष्टुं प्रीणनं हि महन्मम॥<br><br>127: अष्टमो ह्यद्य कालोऽयमाहारस्य कृतस्य मे। येनाहं कुरुशार्दूल शक्नोमि न विचेष्टितुम्॥<br><br>128: व्यायामश्चायमत्यर्थे कृतस्त्वामभियाचता। ततो ग्लानमनास्तात नष्टसंज्ञ इवाभवम्॥<br><br>129: तवामृतरसप्रख्यं हस्तस्पर्शमिमं प्रभो। लब्धा संजीवितोऽस्मीति मन्ये कुरुकुलोद्वह॥<br><br>130: वैशम्पायन उवाच एवमुक्तस्तु कौन्तेयः पित्रा ज्येष्ठेन भारत। पस्पर्श सर्वगात्रेषु सौहार्दात् तं शनैस्तदा॥<br><br>131: उपलभ्य ततः प्राणान् धृतराष्ट्रो महीपतिः। बाहुभ्यां सम्परिष्वज्य मूर्ध्याजिघ्रत पाण्डवम्॥<br><br>132: विदुरादयश्च ते सर्वे रुरुदुदुःखिता भृशम्। अतिदुःखात् तु राजानं नोचुः किंचन पाण्डवम्॥<br><br>133: गान्धारी त्वेव धर्मज्ञा मनसोद्वहती भृशम्। दुःखान्यधारयाद् राजन् मैवमित्येव चाब्रवीत्॥<br><br>134: इतरास्तु स्त्रियः सर्वाः कुन्त्या सह सुदुःखिताः। नेत्रैरागतविक्लेदैः परिवार्य स्थिताऽभवन्॥<br><br>135: अथाब्रवीत् पुनर्वाक्यं धृतराष्ट्रो युधिष्ठिरम्। अनुजानीहि मां राजस्तापस्ये भरतर्षभ॥<br><br>136: ग्लायते मे मनस्तात भूयो भूयः प्रजल्पतः। न मामतः परं पुत्र परिक्लेष्टुमिहार्हसि॥<br><br>137: तस्मिंस्तु कौरवेन्द्रे तं तथा ब्रुवति पाण्डवम्। सर्वेषामेव योधानामार्तनादो महानभूत्॥<br><br>138: दृष्ट्वा कृशं विवर्णं च राजानमतथोचितम्। उपवासपरिश्रान्तं त्वगस्थिपरिवारणम्॥<br><br>139: धर्मपुत्रः स्वपितरं परिष्वज्य महाप्रभुम्। शोकजं बाष्पमुत्सृज्य पुनर्वचनमब्रवीत्॥<br><br>140: न कामये नरश्रेष्ठ जीवितं पृथिवीं तथा। यथा तव प्रियं राजंश्चिकीर्षामि परंतप॥<br><br>141: यदि चाहमनुग्राह्यो भवतो दयितोऽपि वा। क्रियतां तावदाहारस्ततो वेत्स्याम्यहं परम्॥<br><br>142: ततोऽब्रवीन्महातेजा धृतराष्ट्रो युधिष्ठिरम्। अनुज्ञातस्त्वया पुत्र भुजीयामिति कामये॥<br><br>143: इति ब्रुवति राजेन्द्र धृतराष्ट्रे युधिष्ठिरम्। ऋषिः सत्यवतीपुत्रो व्यासोऽभ्येत्य वचोऽब्रवीत्। । ८७। व्यास उवाच युधिष्ठिरः महाबाहो यथाह कुरुनन्दनः। धृतराष्ट्रो महातेजास्तत् कुरुष्वाविचारयन्॥<br><br>144: अयं हि वृद्धो नृपतिर्हतपुत्रो विशेषतः। नेदं कृच्छ्रे चिरतरं सहेदिति पतिर्मम॥<br><br>145: गान्धारी च महाभागा प्राज्ञा करुणवेदिनी। पुत्रशोकं महाराज धैर्येणोद्वहते भृशम्॥<br><br>146: अहमप्येतदेव त्वां ब्रवीमि कुरु मे वचः। अनुज्ञां लभतां राजा मा वृथेह मरिष्यति॥<br><br>147: राजर्षीणां पुराणानामनुयातु गतिं नृपः। राजर्षीणां हि सर्वेषामन्ते वनमुपाश्रयः॥<br><br>148: वैशम्पायन उवाच इत्युक्तः स तदा राजा व्यासेनाद्भुतकर्मणा। भगवानेव नो मान्यो भगवानेव नो गुरुः। भगवानस्य राज्यस्य कुलस्य च परायणम्॥<br><br>149: प्रत्युवाच महातेजा धर्मराजो महामुनिम्॥<br><br>150: अहं तु पुत्रो भगवन् पिता राजा गुरुश्च मे। निदेशवर्ती च पितुः पुत्रो भवति धर्मतः॥<br><br>151: वैशम्पायन उवाच इत्युक्तः स तु तं प्राह व्यासो वेदविदां वरः। युधिष्ठिरं महातेजाः पुनरेव महाकविः॥<br><br>152: एवमेतन्महाबाहो यथा वदसि भारत। राजाऽयं वृद्धतां प्राप्तः प्रमाणे परमे स्थितः॥<br><br>153: सोऽयं मयाभ्यनुज्ञातस्त्वया च पृथिवीपतिः। करोतु स्वमभिप्रायं मास्य विघ्नकरो भव॥<br><br>154: एष एव परो धर्मो राजर्षीणां युधिष्ठिर। समरे वा भवेन्मृत्युर्वने वा विधिपूर्वकम्॥<br><br>155: पित्रा तु तव राजेन्द्र पाण्डुना पृथिवीक्षिता। शिष्यवृत्तेन राजायं गुरुवत् पर्युपासितः॥<br><br>156: क्रतुभिर्दक्षिणावभी रत्नपर्वतशोभितैः। महमिरिष्टं गौर्भुक्ता प्रजाश्च परिपालिताः॥<br><br>157: पुत्रसंस्थं च विपुलं राज्यं विप्रोषिते त्वयि। त्रयोदशसमा भुक्तं दत्तं च विविधं वसु॥<br><br>158: त्वया चायं नरव्याघ्र गुरुशुश्रूषयाऽनघा आराधितः सभृत्येन गान्धारी च यशस्विनी॥<br><br>159: अनुजानीहि पितरं समयोऽस्य तपोविधौ। न मन्युर्विद्यते चास्य सुसूक्ष्मोऽपि युधिष्ठिर॥<br><br>160: वैशम्पायन उवाच एतावदुक्त्वा वचनमनुमान्य च पार्थिवम्। तथास्त्विति च तेनोक्तः कौन्तेयेन ययौ वनम्॥<br><br>161: गते भगवति व्यासे राजा पाण्डुसुतस्तदा। प्रोवाच पितरं वृद्धं मन्दं मन्दमिवानतः॥<br><br>162: यदाह भगवान् व्यासो यच्चापि भवतो मतम्। यथाऽऽह च महेष्वासः कृपो विदुर एव च॥<br><br>163: युयुत्सुः संजयश्चैव तत्कर्तास्म्यहमञ्जसा। सर्व एव हि मान्या मे कुलस्य हि हितैषिणः॥<br><br>164: इदं तु याचे नृपते त्वामहं शिरसा नतः। क्रियतां तावदाहारस्ततो गच्छाश्रमं प्रति॥<br><br>165: वैशम्पायन उवाच ततो राज्ञाभ्यनुज्ञातो धृतराष्ट्रः प्रतापवान्। ययौ स्वभवनं राजा गान्धार्यानुगतस्तदा। ॥<br><br>166: मन्दप्राणगतिर्धीमान् कृच्छ्रादिव समुद्वहन्। पदातिः स महीपालो जीर्णो गजपतिर्यथा॥<br><br>167: तमन्वगच्छद् विदुरो विद्वान् सूतश्च संजयः। स चापि परमेष्वासः कृपः शारद्वतस्तथा॥<br><br>168: स प्रविश्य गृहं राजन् कृतपूर्वाहिकक्रियः। तर्पयित्वा द्विजश्रेष्ठानाहारमकरोत् तदा॥<br><br>169: गान्धारी चैव धर्मज्ञा कुन्त्या सह मनस्विनी। वधूभिरुपचारेण पूजिताभुङ्क्त भारत॥<br><br>170: कृताहारं कृताहारा: सर्वे ते विदुरादयः। पाण्डवाश्च कुरुश्रेष्ठमुपातिष्ठन्त तं नृपम्॥<br><br>171: ततोऽब्रवीन्महाराज कुन्तीपुत्रमुपह्वरे। निषण्णं पाणिना पृष्ठे संस्पृशन्नम्बिकासुतः॥<br><br>172: अप्रमादस्त्वया कार्यः सर्वथा कुरुनन्दन। अष्टाङ्गे राजशार्दूल राज्ये धर्मपुरस्कृते॥<br><br>173: तत्त शक्यं महाराज रक्षितुं पाण्डुनन्दन। राज्यं धर्मेण कौन्तेय विद्वानसि निबोध तत्॥<br><br>174: विद्यावृद्धान् सदैव त्वमुपासीथा युधिष्ठिर। शृणुयास्ते च यद् ब्रूयुः कुर्याश्चैवाविचारयन्॥<br><br>175: प्रातरुत्थाय तान् राजन् पूजयित्वा यथाविधि। कृत्यकाले समुत्पन्ने पृच्छेथाः कार्यमात्मनः॥<br><br>176: ते तु सम्मानिता राजंस्त्वया कार्यहितार्थिना। प्रवक्ष्यन्ति हितं तात सर्वथा तव भारत॥<br><br>177: इन्द्रियाणि च सर्वाणि वाजिवत् परिपालय। हितायैव भविष्यन्ति रक्षित द्रविणं यथा॥<br><br>178: अमात्यानुपधातीतान् पितृपैतामहाशुचीन्। दान्तान् कर्मसु पुण्यांश्च पुण्यान् सर्वेषु योजयेः॥<br><br>179: चारयेयाश्च सततं चारैरविदितः परैः। परीक्षितैर्बहुविधैः स्वराष्ट्रप्रतिवासिभिः॥<br><br>180: पुरं च ते सुगुप्तं स्याद् दृढप्राकारतोरणम्। अट्टाट्टालकसम्बाधं षट्पदं सर्वतोदिशम्॥<br><br>181: तस्य द्वाराणि सर्वाणि पर्याप्तानि बृहन्ति च। सर्वतः सुविभक्तानि यन्त्रैरारक्षितानि च॥<br><br>182: पुरुषैरलमर्थस्ते विदितैः कुलशीलतः। आत्मा च रक्ष्यः सततं भोजनादिषु भारत॥<br><br>183: विहाराहारकालेषु माल्यशय्यासनेषु च। स्त्रियश्च ते सुगुप्ताः स्युर्वृद्धराप्तैरधिष्ठिताः॥<br><br>184: शीलवद्भिः कुलीनैश्च विद्वद्धिश्च युधिष्ठिर। मन्त्रिणश्चैव कुर्वीथा द्विजान् विद्याविशारदान्॥<br><br>185: विनीतांश्च कुलीनांश्च धर्मार्थकुशलानृजून्। तैः सार्धं मन्त्रयेथास्त्वं नात्यर्थं बहुभिः सह॥<br><br>186: समस्तैरपि च व्यस्तैर्व्यपदेशेन केनचित्। सुसंवृतं मन्त्रगृहं स्थलं चारुह्य मन्त्रयेः॥<br><br>187: अरण्ये निःशलाके वा न च रात्रौ कथंचन। वानराः पक्षिणश्चैव ये मनुष्यानुसारिणः॥<br><br>188: सर्वे मन्त्रगृहे वा ये चापि जडपङ्गवः। मन्त्रभेदे हि ये दोषा भवन्ति पृथिवीक्षिताम्॥<br><br>189: न ते शक्या: समाधातुं कथंचिदिति मे मतिः। दोषांश्च मन्त्रभेदस्य ब्रूयास्त्वं मन्त्रिमण्डले॥<br><br>190: अभेदे च गुणा राजन् पुनः पुनररिंदम। पौरजानपदानां न शौचाशौचे युधिष्ठिर॥<br><br>191: यथा स्याद् विदितं राजंस्तथा कार्यं कुरूद्वह। व्यवहरश्च ते राजन् नित्यमाप्तैरधिष्ठितः॥<br><br>192: योज्यस्तुष्टैर्हितै राजन् नित्यं चारैरनुष्ठितः। परिमाणं विदित्वा च दण्डं दण्ड्येषु भारत॥<br><br>193: प्रणयेयुर्यथान्यायं पुरुषास्ते युधिष्ठिर। आदानरुचयश्चैव परदाराभिमर्शिनः॥<br><br>194: उग्रदण्डप्रधानाश्च मिथ्या व्याहारिणस्तथा। आक्रोष्टारश्च लुब्धश्च हर्तारः साहसप्रियाः। ॥<br><br>195: समाविहारभेत्तारो वर्णानां च प्रदूषकाः। हिरण्यदण्ड्या वध्याश्च कर्तव्या देशकालतः॥<br><br>196: प्रातरेव हि पश्येथा ये कुर्युर्व्ययकर्म ते। अलंकारमथो भोज्यमत ऊर्ध्वं समाचरेः॥<br><br>197: पश्येथाश्च ततो योधान् सदा त्वं प्रतिहर्षयन्। दूतानां च चराणां च प्रदोषस्ते सदा भवेत्॥<br><br>198: सदा चापररात्रान्ते भवेत् कार्यार्थनिर्णयः। मध्यरात्रे विहारस्ते मध्याह्ने च सदा भवेत्॥<br><br>199: सर्वे त्वौपयिकाः कालाः कार्याणां भरतर्षभ। तथैवालंकृतः काले तिष्ठेथा भूरिदक्षिण॥<br><br>200: चक्रवत् तात कार्याणां पर्यायो दृश्यते सदा। कोशस्य निचये यत्नं कुर्वीथा न्यायतः सदा॥<br><br>201: विपिधस्य महाराज विपरीतं विवर्जयेः। चारैर्विदित्वा शुज्रेश्च ये राज्ञामन्तरैषिणः॥<br><br>202: तानाप्तैः पुरुषैर्दूराद् घातयेथा नराधिप। कर्म दृष्ट्वाथ भृत्यांस्त्वं वरयेथाः कुरूद्वह॥<br><br>203: कारयेयाश्च कर्माणि युक्तायुक्तैरधिष्ठितैः। सेनाप्रणेता च भवेत् तव तात दृढव्रतः॥<br><br>204: शूरः क्लेशसहश्चैव हितो भक्तश्च पूरुषः। सर्वे जनपदाश्चैव तव कर्माणि पाण्डव॥<br><br>205: गोवद्रासभवश्चैव कुर्युर्ये व्यवहारिणः। स्वरन्ध्र पररन्धं च स्वेषु चैव परेषु च॥<br><br>206: उपलक्षयितव्यं ते नित्यमेव युधिष्ठिर। देशजाश्चैव पुरुषा विक्रान्ताः स्वेषु कर्मसु॥<br><br>207: यात्राभिरनुरूपाभिरनुग्राह्या हितास्त्वया। गुणार्थिनां गुणः कार्यो विदुषां वै जनाधिप। अविचार्याश्च ते ते स्युरचला इव नित्यशः॥<br><br>208: धृतराष्ट्र उवाच मण्डलानि च बुध्येथाः परेषामात्मनस्तथा। उदासीनगणानां च मध्यस्थानां च भारत॥<br><br>209: चतुर्णां शत्रुजातानां सर्वेषामाततायिनाम्। मित्रं चामित्रमित्रं च बोद्धव्यं तेऽरिकर्शन॥<br><br>210: तथामात्या जनपदा दुर्गाणि विविधानि च। बलानि च कुरुश्रेष्ठ भवत्येषां यथेच्छकम्॥<br><br>211: ते च द्वादश कौन्तेय राज्ञां वै विषयात्मकाः मन्त्रिप्रधानाश्च गुणाः षष्टिादश च प्रभो॥<br><br>212: एतन्मण्डलमित्याहुराचार्या नीतिकोविदाः। अत्र षाड्गुण्यमायत्तं युधिष्ठिर निबोध तत्॥<br><br>213: वृद्धिक्षयौ च विज्ञेयौ स्थानं च कुरुसत्तम। द्विसप्तत्यां महाबाहो ततः षाड्गुण्यजा गुणाः॥<br><br>214: थदा स्वपक्षो बलवान् परपक्षस्तथाऽबलः। विगृह्य शत्रून् कौन्तेय जेयः क्षितिपतिस्तदा॥<br><br>215: यदा परे च बलिन: स्वपक्षश्चैव दुर्बलः। सार्धं विद्वांस्तदा क्षीणः परैः संधि समाश्रयेत्॥<br><br>216: द्रव्याणां संचयश्चैव कर्तव्यः सुभहांस्तथा। यदा समर्थो यानाय नचिरेणैव भारत। ॥<br><br>217: तदा सर्वं विधेयं स्यात् स्थाने न स विचारयेत्। भूमिरल्पफला देया विपरीतस्य भारत॥<br><br>218: हिरण्यं कुष्यभूयिष्ठं मित्रं क्षीणमथो बलम्। विपरीतान्निगृह्णीयात् स्वं हि संधिविशारदः॥<br><br>219: संध्यर्थं राजपुत्रं वा लिप्सेथा भरतर्षभ। विपरीतं न तच्छ्रेयः पुत्र कस्यांचिदापदि॥<br><br>220: तस्याः प्रमोक्षे यत्नं च कुर्याः सोपायमन्त्रवित्। प्रकृतीनां च राजेन्द्र राजा दीनान् विभावयेत्॥<br><br>221: क्रमेण युगपत् सर्वं व्यवसायं महाबलः। पीडनं स्तम्भनं चैव कोशभङ्गस्तथैव च॥<br><br>222: कार्यं यत्नेन शत्रूणां स्वराज्यं रक्षता स्वयम्। न च हिंस्योऽभ्युपगतः सामन्तो वृद्धिमिच्छता॥<br><br>223: कौन्तेय तं न हिंसेत् स यो महीं विजिगीषते। गणानां भेदने योगमीप्सेथाः सह मन्त्रिभिः॥<br><br>224: साधुसंग्रहणाच्चैव पापनिग्रहणात् तथा। दुर्वलाश्चैव सततं नान्वेष्टव्या बलीयसा॥<br><br>225: तिष्ठेथा राजशार्दूल वैतसी वृत्तिमास्थितः। यद्येनमभियायाच्च बलवान् दुर्बलं नृपः॥<br><br>226: सामादिभिरुपायैस्तं क्रमेण विनिवर्तयेः। अशक्नुवंश्च युद्धाय निष्पतेत् सह मन्त्रिभिः॥<br><br>227: कोशेन पौरैर्दण्डेन ये चास्य प्रियकारिणः। असम्भवे तु सर्वस्य यथा मुख्येन निष्पतेत्। क्रमेणानेन मुक्तिः स्याच्छरीरमिति केवलम्॥<br><br>228: धृतराष्ट्र उवाच संधिविग्रहमप्यत्र पश्येथा राजसत्तम। द्वियोनि विविधोपायं बहुकल्पं युधिष्ठिर॥<br><br>229: कौरव्य पर्युपासीथाः स्थित्वा द्वैविध्यमात्मनः। तुष्टपुष्टबलः शत्रुरात्मवानिति च स्मरेत्॥<br><br>230: पर्युपासनकाले तु विपरीतं विधीयते। आमर्दकाले राजेन्द्र व्यपसर्पेत् ततः परम्॥<br><br>231: व्यसनं भेदनं चैव शत्रूणां कारयेत् ततः। कर्षणं भीषणं चैव युद्धे चैव बलक्षयम्॥<br><br>232: प्रयास्यमानो नृपतिस्त्रिविधां परिचिन्तयेत्। आत्मनश्चैव शत्रोश्च शक्तिं शास्त्रविशारदः॥<br><br>233: उत्साहप्रभुशक्तिभ्यां मन्त्रशक्त्या च भारत। उपपन्नो नृपो यायाद् विपरीतं च वर्जयेत्॥<br><br>234: आददीत बलं राजा मौलं मित्रबलं तथा। अटवीबलं भृतं चैव तथा श्रेणीबलं प्रभो॥<br><br>235: तत्र मित्रबलं राजन् मौलं चैव विशिष्यते। श्रेणीबलं भृतं चैव तुल्ये एवेति मे मतिः॥<br><br>236: तथाऽचारबलं चैव परस्परसमं नृप। विज्ञेयं बहुकालेषु राज्ञा काल उपस्थिते॥<br><br>237: आपदश्चापि बोद्वव्या बहुरूपा नराधिप। भवन्ति राज्ञा कौरव्य यास्ताः पृथगतः शृणु॥<br><br>238: विकल्पा बहुधा राजन्नापदां पाण्डुनन्दन। सामादिभिरुपन्यस्य गणयेत् तान् नृपः सदा॥<br><br>239: यात्रां गच्छेद् बलैर्युक्तो राजा सद्भिः परंतप) युक्तश्च देशकालाभ्यां बलैरात्मगुणैस्तथा॥<br><br>240: हृष्टपुष्टबलो गच्छेद् राजा वृद्ध्युदये रतः। अकृशश्चाप्यथो यायादनृतावपि पाण्डव॥<br><br>241: तूणाश्मानं वानिरथप्रवाहां ध्वजद्रुमैः संवृतकूलरोधसम्। पदातिनागैर्बहुकर्दमां नदी सपत्ननाशे नृपतिः प्रयोजयेत्॥<br><br>242: अथोपपत्त्या शकटं पद्मवज्रं च भारत। उशना वेद यच्छास्त्रं तत्रेतद् विहितं विभो॥<br><br>243: चारयित्वा परबलं कृत्वा स्वबलदर्शनम्। स्वभूमौ योजयेद् युद्धं परभूमौ तथैव च॥<br><br>244: बलं प्रसादयेद् राजा निक्षिपेद् बलिनो नरान्। ज्ञात्वा स्वविषयं तत्र सामादिभिरुपक्रमेत्॥<br><br>245: सर्वथैव महाराज शरीरं धारयेदिह। प्रेत्य चेह च कर्तव्यमात्मनिःश्रेयसं परम्॥<br><br>246: एवमेतन्महाराज राजा सम्यक् समाचरन्। प्रेत्य स्वर्गमवाप्नोति प्रजा धर्मेण पालयन्॥<br><br>247: एवं त्वया कुरुश्रेष्ठ वर्तितव्यं प्रजाहितम्। उभयोर्लोकयोस्तात प्राप्तये नित्यमेव हि॥<br><br>248: भीष्मेण सर्वमुक्तोऽसि कृष्णेन विदुरेण च। मयाप्यवश्यं वक्तव्यं प्रीत्या ते नृपसत्तम॥<br><br>249: एतत् सर्वं यथान्यायं कुर्वीथा भूरिदक्षिणा प्रियस्तथा प्रजानां त्वं स्वर्गे सुखमवाप्स्यसि॥<br><br>250: अश्वमेधसहस्रेण यो यजेत् पृथिवीपतिः। पालयेद् वापि धर्मेण प्रजास्तुल्यं फलं लभेत्॥<br><br>251: युधिष्ठिर उवाच एवमेतत् करिष्यामि यथाऽऽत्थ पृथिवीपते। भूयश्चैवानुशास्योऽहं भवता पार्थिवर्षभ॥<br><br>252: भीष्मे स्वर्गमनुप्राप्ते गते च मधुसूदने। विदुरे संजये चैव कोऽन्यो मां वक्तुमर्हति॥<br><br>253: यत् तु मामनुशास्तीह भवानद्य हिते स्थितः कर्तास्मि तन्महीपाल निर्वृतो भव पार्थिव॥<br><br>254: वैशम्पायन उवाच एवमुक्तः स राजर्षिर्धर्मराजेन धीमता। कौन्तेयं समनुज्ञातुमियेष भरतर्षभ॥<br><br>255: पुत्र संशाम्यतां तावन्ममापि बलवाश्रमः। इत्युक्त्वा प्राविशद् राजा गान्धार्या भवनं तदा॥<br><br>256: तमासनगतं देवी गान्धारी धर्मचारिणी। उवाच काले कालज्ञा प्रजापतिसमं पतिम्॥<br><br>257: अनुज्ञातः स्वयं तेन व्यासेन त्वं महर्षिणा। युधिष्ठिरस्यानुमते कदारण्यं गमिष्यसि॥<br><br>258: धृतराष्ट्र उवाच गान्धार्यहमनुज्ञातः स्वयं पित्रा महात्मना। युधिष्ठिरस्यानुमते गन्तास्मि नचिराद् वनम्॥<br><br>259: अहं हि तावत् सर्वेषां तेषां दुर्दूतदेविनाम्। पुत्राणां दातुमिच्छामि प्रेतभावानुगं वसु॥<br><br>260: सर्वप्रकृतिसांनिध्यं कारयित्वा स्ववेश्मनि। वैशम्पायन उवाच इत्युक्त्वा धर्मराजाय प्रेषयामास वै तदा। ॥<br><br>261: स च तद्वचनात् सर्वे समानिन्ये महीपतिः। ततः प्रतीतमनसो ब्राह्मणाः कुरुजाङ्गलाः॥<br><br>262: क्षत्रियाश्चैव वैश्याश्च शूद्राश्चैव समाययुः। ततो निष्कम्य नृपतिस्तस्मादन्तः पुरात् तदा॥<br><br>263: ददृशे तं जनं सर्वे सर्वाश्च प्रकृतीस्तथा। समवेतांश्च तान् सर्वान् पौरान् जानपदांस्तथा॥<br><br>264: तानागतानभिप्रेक्ष्य समस्तं च सुहृज्जनम्। ब्राह्मणांश्र महीपाल नानादेशसमागतान्॥<br><br>265: उवाच मतिमान् राजा धृतराष्ट्रोऽम्बिकासुतः। भवन्तः कुरवश्चैव चिरकालं सहोषिताः॥<br><br>266: परस्परस्य सुहृदः परस्परहिते रताः। यदिदानीमहं ब्रूयामस्मिन् काल उपस्थिते॥<br><br>267: तथा भवद्भिः कर्तव्यमविचार्य वचो मम। अरण्यगमने बुद्धिर्गान्धारीसहितस्य मे॥<br><br>268: व्यासस्यानुमते राज्ञस्तथा कुन्तीसुतस्य मे। भवन्तोऽप्यनुजानन्त मा च वोऽभूद् विचारणा॥<br><br>269: अस्माकं भवतां चैव येयं प्रीतिर्हि शाश्वती। न च सान्येषु देशेषु राज्ञामिति मतिर्मम॥<br><br>270: शान्तोऽस्मि वयसानेन तथा पुत्रविनाकृतः। उपवासकृशश्चास्मि गान्धारीसहितोऽनघाः॥<br><br>271: युधिष्ठिरगते राज्ये प्राप्तश्चास्मि सुखं महत्। मन्ये दुर्योधनैश्वर्याद् विशिष्टमिति सत्तमाः॥<br><br>272: मम चान्धस्य वृद्धस्य हतपुत्रस्य का गतिः। ऋते वनं महाभागास्तन्मानुज्ञातुमर्हथ॥<br><br>273: तस्य तद् वचनं श्रुत्वा सर्वे ते कुरुजाङ्गलाः। वाष्पसंदिग्धया वाचा रुरुदुर्भरतर्षभ॥<br><br>274: तानविब्रुवतः किंचित् सर्वाशोकपरायणान्। पुनरेव महातेजा धृतराष्ट्रोऽव्रीदिदम्॥<br><br>275: धृतराष्ट्र उवाच शान्तनुः पालयामास यथावद् वसुधामिमाम्। तथा विचित्रवीर्यश्च भीष्मेण परिपालितः॥<br><br>276: पालयामास नस्तातो विदितार्थो न संशयः। यथा च पाण्डुर्भ्राता मे दयितो भवतामभूत्॥<br><br>277: स चापि पालयामास यथावत् तच्च वेत्थ ह। मया च भवतां सम्यक् शुश्रूषा या कृतानघाः॥<br><br>278: असम्यग् वा महाभागास्तत् क्षन्तव्यमतन्द्रितैः। यदा दुर्योधनेनेदं भुक्तं राज्यमकण्टकम्॥<br><br>279: अपि तत्र न वो मन्दो दुर्बुद्धिरपराद्धवान्। तस्यापराधाद् दुर्बुद्धेरभिमानान्महीक्षिताम्॥<br><br>280: विमर्दः सुमहानासीदनयात् स्वकृतादथ। तन्मया साधु वाऽपीदं यदि वासाधु वै कृतम्॥<br><br>281: तद् वो हृदि न कर्तव्यं मया बद्धोऽयमञ्जलिः। वृद्धोऽयं हतपुत्रोऽयं दुःखितोऽयं नराधिपः॥<br><br>282: पूर्वराज्ञां च पुत्रोऽयमिति कृत्वानुजानथ। इयं च कृपणा वृद्धा हतपुत्रा तपस्विनी॥<br><br>283: गान्धारी पुत्रशोकार्ता युष्मान् याचति वै मया। हतपुत्राविमौ वृद्धौ विदित्वा दुःखितौ तथा॥<br><br>284: अनुजानीत भद्रं वो व्रजाव शरणं च वः। अयं च कौरवो राजा कुन्तीपुत्रो युधिष्ठिरः॥<br><br>285: सर्वैर्भवद्भिर्द्रष्टव्यः समेपु विपमेषु च। न जातु विषमं चैव गमिष्यति कदाचन॥<br><br>286: चत्वारः सचिवा यस्य भ्रातरो विपुलौजसः। लोकपालसमा ह्येते सर्वधर्मार्थदर्शिनः॥<br><br>287: ब्रह्मेव भगवानेष सर्वभूतजगत्पतिः। युधिष्ठिरो महातेजा भवतः पालयिष्यति॥<br><br>288: अवश्यमेव वक्तव्यमिति कृत्वा ब्रवीमि वः। एष न्यासो मया दत्तः सर्वेषां वो युधिष्ठिरः॥<br><br>289: भवन्तोऽस्य च वीरस्य व्यासभूताः कृता मया। यदेव तैः कृतं किंचिद् व्यलीकं वः सुतैर्मम॥<br><br>290: यदन्येन मदीयेन तदनुज्ञातुमर्हथ। भवद्भिर्न हि मे मन्युः कृतपूर्वः कथंचन॥<br><br>291: अत्यन्तगुरुभक्तानामेषोऽञ्जलिरिदं नमः। तेषामस्थिरबुद्धीनां लुब्धानां कामचारिणाम्॥<br><br>292: कृते याचेऽद्य वः सर्वान् गान्धारीसहितोऽनघाः। इत्युक्तास्तेन ते सर्वे पौरजानपदा जनाः। नोचुर्वाष्पकला: किंचिद् वीक्षांचक्रुः परस्परम्॥<br><br>293: वैशम्पायन उवाच एवमुक्तास्तु ते तेन पौरजानपदा जनाः। वृद्धेन राज्ञा कौरव्य नष्टसंज्ञा इवाभवन्॥<br><br>294: तूष्णीम्भूतांस्ततस्तांस्तु बाष्पकण्ठान् महीपतिः। धृतराष्ट्रो महीपालः पुनरेवाभ्यभाषत॥<br><br>295: वृद्धं च हतपुत्रं च धर्मपल्या सहानया। विलपन्तं बहुविधं कृपणं चैव सत्तमाः॥<br><br>296: पित्रा स्वयमनुज्ञातं कृष्णद्वैपायनेन वै। वनवासाय धर्मज्ञा धर्मज्ञेन नृपेण ह॥<br><br>297: सोऽहं पुनः पुनश्चैव शिरसावनतोऽनघाः। गान्धार्या सहितं तन्मां समनुज्ञातुमर्हथ॥<br><br>298: वैशम्पायन उवाच तच्छ्रुत्वा कुरुराजस्य वाक्यानि करुणानि ते। सर्वशो राजन् समेताः कुरुजाङ्गलाः॥<br><br>299: उत्तरीयैः करैश्चापि संच्छाद्य वदनानि ते। रुरुदुः शोकसंतप्ता मुहूर्तं पितृमातृवत्॥<br><br>300: हृदयैः शून्यभूतैस्ते धृतराष्ट्रप्रवासजम्। दुःखं संधारयन्तो हि नष्टसंज्ञा इवाभवन्॥<br><br>301: ते विनीय तमायासं धृतराष्ट्रवियोगजम्। शनैः शनैस्तदान्योन्यमब्रुवन् सम्मतान्युत॥<br><br>302: ततः संधाय ते सर्वे वाक्यान्यथ समासतः। एकस्मिन् ब्राह्मणे राजन् निवेश्योचुनराधिपम्॥<br><br>303: ततः स्वाचरणो विप्रः सम्मतोऽर्थविशारदः। साम्बाख्यो बढ्चो राजन् वक्तुं समुपचक्रमे॥<br><br>304: अनुमान्य महाराजं तत् सदः सम्प्रसाद्य च। विप्रः प्रगल्भो मेधावी स राजानमुवाच ह॥<br><br>305: राजन् वाक्यं जनस्यास्य मयि सर्वं समर्पितम्। वक्ष्यामि तदहं वीर तज्जुषस्व नराधिप॥<br><br>306: यथा वदसि राजेन्द्र सर्वमेतत् तथा विभो। नात्र मिथ्या वचः किंचित् सुहत्त्वं नः परस्परम्॥<br><br>307: न जात्वस्य च वंशस्य राज्ञां कश्चित् कदाचन। राजाऽऽसीद् यः प्रजापाल: प्रजानामप्रियोऽभवत्। । १५। पितृवद् भ्रातृवच्चैव भवन्तः पालयन्ति नः। न र दुर्योधन: किंचिदयुक्तं कृतवान् नृपः॥<br><br>308: यथा ब्रवीति धर्मात्मा मुनिः सत्यवतीसुतः। तथा कुरु महाराज स हि नः परमो गुरुः॥<br><br>309: त्यक्ता वयं तु भवता दुःखशोकपरायणाः। भविष्यामश्चिरं राजन् भवद्गुणशतैर्युताः॥<br><br>310: यथा शान्तनुना गुप्ता राज्ञा चित्राङ्गदेन च। भीष्मवीर्योपगूढेन पित्रा तव च पार्थिव॥<br><br>311: भवदुद्वीक्षणाच्चैव पाण्डुना पृथिवीक्षिता। तथा दुर्योधनेनापि राज्ञा सुपरिपालताः॥<br><br>312: न स्वल्पमपि पुत्रस्ते व्यलीकं कृतवान् नृद! पितरीव सुविश्वस्तास्तस्मिन्नपि नराधिपे॥<br><br>313: वयमास्म यथा सम्यग् भवतो विदितं तथा। तथा वर्षसहस्राणि कुन्तीपुत्रेण धीमता॥<br><br>314: पाल्यमाना धृतिमता सुखं विन्दामहे नृप। राजर्षीणां पुराणानां भवतां पुण्यकर्मणाम्॥<br><br>315: कुरुसंवरणादीनां भरतस्य च धीमतः। वृत्तं समनुयात्येष धर्मात्मा भूरिदक्षिणः॥<br><br>316: नात्र वाच्यं महाराज सुसूक्ष्ममपि विद्यते। उषिताः स्म सुखं नित्यं भवता परिपालिताः॥<br><br>317: सुसूक्ष्मं च व्यलीकं ते सपुत्रस्य न विद्यते। यत् तु ज्ञातिविमर्देऽस्मिन्नात्थ दुर्योधनं प्रति॥<br><br>318: भवन्तमनुनेष्यामि तत्रापि कुरुनन्दन। न तद् दुर्योधनकृतं न च तद् भवता कृतम्॥<br><br>319: न कर्णसौबलाभ्यां च कुरवो यत् क्षयं गताः। दैवं तत् तु विजानीमो यन्न शक्यं प्रवाधितुम्॥<br><br>320: दैवं पुरुषकारेण न शक्यमपि बाधितुम्। अक्षौहिण्यो महाराज दशाष्टौ च समागताः॥<br><br>321: अष्टादशाहेन हताः कुरुभिर्योधपुगवैः। भीष्मद्रोणकृपाद्यैश्च कर्णेन च महात्मना॥<br><br>322: युयुधानेन वीरेण धृष्टद्युम्नेन चैव ह। चतुर्भिः पाण्डुपुत्रैश्च भीमार्जुनयमैस्तथा॥<br><br>323: न च क्षयोऽयं नृपते ऋते दैवबलादभूत्। अवश्यमेव संग्रामे क्षत्रियेण विशेषतः॥<br><br>324: कर्तव्यं निधनं काले मर्तव्यं क्षत्रबन्धुना। तैरियं पुरुषव्याप्रैर्विद्याबाहुबलान्वितैः॥<br><br>325: पृथिवी निहता सर्वा सहया सरथद्विपा। न स राज्ञां वधे सूनुः कारणं ते महात्मनाम्॥<br><br>326: न भवान् न च ते भृत्या न कर्णो न स सौबलः। यद् विशस्ताः कुरुश्रेष्ठ राजानश्च सहस्रशः॥<br><br>327: सर्वं दैवकृतं विद्धि कोऽत्र किं वक्तुमर्हति। गुरुर्मतो भवानस्य कृत्स्नस्य जगतः प्रभुः॥<br><br>328: धर्मात्मानमतस्तुभ्यमनुजानीमहे सुतम्। लभतां वीरलोकं स ससहायो नराधिपः॥<br><br>329: द्विजाग्र्यैः समनुज्ञातस्त्रिदिवे मोदतां सुखम्। प्राप्स्यते च भवान् पुण्यं धर्मे च परमां स्थितिम्॥<br><br>330: ३८ वेद धर्मं च कृत्स्नेन सम्यक् त्वं भव सुव्रतः। दृष्टिप्रदानमपि ते पाण्डवान् प्रति नो वृथा॥<br><br>331: समर्थास्त्रिदिवस्यापि पालने किं पुनः क्षितेः। अनुवय॑न्ति वा धीमन् समेषु विषमेषु च। ॥<br><br>332: प्रजाः कुरुकुलश्रेष्ठ पाण्डवाशीलभूषणान्। ब्रह्मदेयाग्रहारांश्च पारिवहश्चि पार्थिवः॥<br><br>333: पूर्वराजाभिपन्नांश्च पालयत्येव पाण्डवः। दीर्घदर्शी मृदुर्दान्तः सदा वैश्रवणो यथा॥<br><br>334: अक्षुद्रसचिवश्चायं कुन्तीपुत्रो महामनाः। अप्यमित्रे दयावांश्च शुचिश्च भरतर्षभः॥<br><br>335: ऋजु पश्यति मेधावी पुत्रवत् पालितः सदा। विप्रियं च जनस्यास्य संसर्गाद् धर्मजस्य वै॥<br><br>336: न करिष्यन्ति राजर्षे तथा भीमार्जुनादयः। मन्दा मृदुषु कौरव्य तीक्ष्णेष्वाशीविषोपमाः॥<br><br>337: वीर्यवन्तो महात्मानः पौराणां च हिते रताः। न कुन्ती न च पाञ्चाली न चोलूपी न सात्वती। । ४६ अस्मिन् जने करिष्यन्ति प्रतिकूलानि कर्हिचित्। भवत्कृतमिमं स्नेहं युधिष्ठिरविवर्धितम्॥<br><br>338: न पृष्ठतः करिष्यन्ति पौरा जानपदा जनाः। अधर्मिष्ठानपि सतः कुन्तीपुत्रा महारथाः॥<br><br>339: मानवान् पालयिष्यन्ति भूत्वा धर्मपरायणाः। स राजन् मानसं दुःखमपनीय युधिष्ठिरात्॥<br><br>340: कुरु कार्याणि धाणि नमस्ते पुरुषर्षभ। वैशम्पायन उवाच तस्य तद् वचनं धर्म्यमनुमान्य गुणोत्तरम्॥<br><br>341: साधु साध्विति सर्वः स जनः प्रतिगृहीतवान्। धृतराष्ट्रश्च तद्वाक्यमभिपूज्य पुनः पुनः॥<br><br>342: विसर्जयामास तदा प्रकृतीस्तु शनैः शनैः। स तैः सम्पूजितो राजा शिवेनावेक्षितस्तथा॥<br><br>343: प्राञ्जलिः पूजयामास तं जनं भरतर्षभ। ततो विवेश भवनं गान्धार्या सहितो निजम्। । व्युष्टायां चैव शर्वर्यां यच्चकार निबोध तत्॥<br><br>344: वैशम्पायन उवाच ततो रजन्यां व्युष्टायां धृतराष्ट्रोऽम्बिकासुतः। विदुरं प्रेषयामास युधिष्ठिर निवेशनम्॥<br><br>345: स गत्वा राजवचनादुवाचाच्युतमीश्वरम्। युधिष्ठिरं महातेजाः सर्वबुद्धिमतां वरः॥<br><br>346: धृतराष्ट्रो महाराजो वनवासाय दीक्षितः। गमिष्यति वनं राजन्नागतां कार्तिकीमिमाम्॥<br><br>347: स त्वां कुरुकुलश्रेष्ठ किंचिदर्थमभीप्सति। श्राद्धमिच्छति दातुं स गाङ्गेयस्य महात्मनः॥<br><br>348: द्रोणस्य सोमदत्तस्य बालीकस्य च धीमतः। पुत्राणां चैव सर्वेषां ये चान्ये सुहृदो हताः॥<br><br>349: यदि चाप्यनुजानीषे सैन्धवापसदस्य च। नरर्षभम्। एतच्छुत्वा तु वचनं विदुरस्य युधिष्ठिरः॥<br><br>350: हृष्टः सम्पूजयामास गुडाकेशश्च पाण्डवः। न च भीमो दृढक्रोधस्तद्वचो जगृहे तदा॥<br><br>351: विदुरस्य महातेजा दुर्योधनकृतं स्मरन्। अभिप्रायं विदित्वा तु भीमसेनस्य फाल्गुनः॥<br><br>352: किरीटी किंचिदानम्य तमुवाच भीम राजा पिता वृद्धो वनवासाय दीक्षितः॥<br><br>353: दातुमिच्छति सर्वेषां सुहृदामौर्ध्वदेहिकम्। भवता निर्जितं वित्तं दातुमिच्छति कौरवः॥<br><br>354: भीष्मादीनां महाबाहो तदनुज्ञातुमर्हसि। दिष्ट्या त्वद्य महाबाहो धृतराष्ट्रः प्रयाचते॥<br><br>355: याचितो यः पुरास्माभिः पश्य कालस्य पर्ययम्। योऽसौ पृथिव्याः कृत्स्नाया भर्ता भूत्वा नराधिपः॥<br><br>356: १२ परैर्विनिहतामात्यो वनं गन्तुमभीप्सति। मा तेऽन्यत् पुरुषव्याघ्र दानाद् भवतु दर्शनम्॥<br><br>357: अयशस्यमतोऽन्यत् स्यादधर्मश्च महाभुज। राजानमुपशिक्षस्व ज्येष्ठं भ्रातरमीश्वरम्॥<br><br>358: अर्हस्त्वमपि दातुं वै नादातुं भरतर्षभ। एवं ब्रुवाणं वीभत्सुं धर्मराजोऽप्यपूजयत्॥<br><br>359: भीमसेनस्तु सक्रोधः प्रोवाचेदं वचस्तदा। वयं भीष्मस्य दास्यामः प्रेतकार्यं तु फाल्गुन॥<br><br>360: सोमदत्तस्य नृपते रिश्रवस एव च। बाह्रीकस्य च राजर्षेनॊणस्य च महात्मनः॥<br><br>361: अन्येषां चैव सर्वेषां कुन्ती कर्णाय दास्यति। श्राद्धानि पुरुषव्याघ्र मा प्रादात् कौरवो नृपः॥<br><br>362: इति मे वर्तते बुद्धिर्मा नो निन्दन्तु शत्रवः। कष्टात्कष्टतरं यान्तु सर्वे दुर्योधनादयः॥<br><br>363: यैरियं पृथिवी कृत्स्ना घातिता कुलपांसनैः। कुतस्त्वमसि विस्मृत्य वैरं द्वादशवार्षिकम्॥<br><br>364: अज्ञातवासं गहनं द्रौपदीशोकवर्धनम्। क्व तदा धृतराष्ट्रस्य स्नेहोऽस्मन्द्रोचरो गतः॥<br><br>365: कृष्णाजिनोपसंवीतो हृताभरणभूषणः। त्वं राजानमुपजग्मिवान्। ॥<br><br>366: क्व तदा द्रोणभीष्मौ तौ सोमदत्तोऽपि वाऽभवत्। यत्र त्रयोदशसमा वने वन्येन जीवथ॥<br><br>367: न तदां त्वां पिता ज्येष्ठः पितृत्वेनाभिवीक्षते। किं ते तद् विस्मृतं पार्थ यदेष कुलपांसनः॥<br><br>368: दुर्बुद्धिर्विदुरं प्राह द्यूते किं जितमित्युत। तमेवं वादिनं राजा कुन्तीपुत्रो युधिष्ठिरः। उवाच वचनं धीमान् जोषमास्वेति भर्त्सयन्॥<br><br>369: अर्जुन उवाच भीम ज्येष्ठो गुरुर्मे त्वं नातोऽन्यद् वक्तुमुत्सहे। धृतराष्ट्रस्तु राजर्षिः सर्वथा मानमर्हति॥<br><br>370: न स्मरन्त्यपराद्धानि स्मरन्ति सुकृतान्यपि। असम्भिन्नार्यमर्यादाः साधवः पुरुषोत्तमाः॥<br><br>371: इति तस्य वचः श्रुत्वा फाल्गुनस्य महात्मनः। विदुरं प्राह धर्मात्मा कुन्तीपुत्रो युधिष्ठिरः॥<br><br>372: इदं मद्वचनात् क्षत्तः कौरवं ब्रूहि पार्थिवम्। यावदिच्छति पुत्राणां श्राद्धं तावद् ददाम्यहम्॥<br><br>373: भीष्मादीनां च सर्वेषां सुहृदामुपकारिणाम्। मम कोशादिति विभो मा भूद् भीम: सुदुर्मनाः॥<br><br>374: वैशम्पायन उवाच इत्युक्त्वा धर्मराजस्तमर्जुनं प्रत्यपूजयत्। भीमसेनः कटाक्षेण वीक्षां चक्रे धनंजयम्॥<br><br>375: ततः स विदुरं धीमान् वाक्यमाह युधिष्ठिरः। भीमसेने न कोपं स नृपतिः कतुमर्हति॥<br><br>376: परिक्लिष्टो हि भीमोऽपि हिमवृष्ट्यातपादिभिः। दुःखैर्बहुविधैर्धीमानरण्ये विदितं तव॥<br><br>377: किं तु मद्वचनाद् ब्रूहि राजानं भरतर्षभ। यद् यदिच्छसि यावच्च गृह्यतां मद्गृहादिति॥<br><br>378: यन्मात्सर्यमयं भीमः करोति भृशदुःखितः। न तन्मनसि कर्तव्यमिति वाच्यः स पार्थिवः॥<br><br>379: यन्ममास्ति धनं किंचिदर्जुनस्य च वेश्मनि। तस्य स्वामी महाराज इति वाच्यः स पार्थिवः॥<br><br>380: ददातु राजा विप्रेभ्यो यथेष्टं क्रियतां व्ययः। पुत्राणां सुहृदां चैव गच्छत्वानृण्यमद्य सः॥<br><br>381: इदं चापि शरीरं मे तवायत्तं जनाधिप। धनानि चेति विद्धि त्वं न मे तत्रास्ति संशयः॥<br><br>382: वैशम्पायन उवाच एवमुक्तस्तु राज्ञा स विदुरो बुद्धिसत्तमः। धृतराष्ट्रमुपेत्यैवं वाक्यमाह महार्थवत्॥<br><br>383: उक्तो युधिष्ठिरो राजा भवद्वचनमादितः। स च संश्रुत्य वाक्यं ते प्रशशंस महाद्युतिः॥<br><br>384: बीभत्सुश्च महातेजा निवेदयति ते गृहान्। वसु तस्य गृहे यच्च प्राणानपि च केवलान्॥<br><br>385: धर्मराजश्च पुत्रस्ते राज्यं प्राणान् धनानि च। अनुजानाति राजर्षे यच्चान्यदपि किंचन॥<br><br>386: भीमश्च सर्वदुःख नि संस्मृत्य बहुलान्युत। कृच्छ्रादिव महाबाहुरनुजज्ञे विनिःश्वसन्॥<br><br>387: स राजन् धर्मशीलेन राज्ञा बीभत्सुना तथा। अनुनीतो महाबाहुः सौहृदे स्थापितोऽपि च॥<br><br>388: न च मन्युस्त्वया कार्य इति त्वां प्राह धर्मराट्। संस्मृत्य भीमस्तद्वैरं यदन्यायवदाचरत्॥<br><br>389: एवं प्रायो हि धर्मोऽयं क्षत्रियाणां नराधिप। युद्धे क्षत्रियधर्मे च निरतोऽयं वृकोदरः॥<br><br>390: वृकोदरकृते चाहमर्जुनश्च पुनः पुनः। प्रसीद याचे नृपते भवान् प्रभुरिहास्ति यत्॥<br><br>391: तद् ददातु भवान् वित्तं यावदिच्छसि पार्थिव। त्वमीश्वरोऽस्य राज्यस्य प्राणानामपि भारत॥<br><br>392: ब्रह्मदेयाग्रहारांश्च पुत्राणामौर्ध्वदेहिकम्। इतो रत्नानि गाश्चैव दासीदासमजाविकम्॥<br><br>393: आनयित्वा कुरुश्रेष्ठो ब्राह्मणेभ्यः प्रयच्छतु। दीनान्धकृपणेभ्यश्च तत्र तत्र नृपाज्ञया॥<br><br>394: बह्वन्नरसपानाढ्याः सभा विदुर कारय। गवां निपानान्यन्यच्च विविधं पुण्यकं कुरु॥<br><br>395: इति मामब्रवीद् राजा पार्थश्चैव धनंजयः। यदत्रानन्तरं कार्यं तद् भवान् वक्तुमर्हति॥<br><br>396: इत्युक्ते विदुरेणाथ धृतराष्ट्रोऽभिनन्द्य तान्। मनश्चक्रे महादाने कार्तिक्यां जनमेजय॥<br><br>397: वैशम्पायन उवाच विदुरेणैवमुक्तस्तु धृतराष्ट्रो जनाधिपः। प्रीतिमानभवद् राजन् राज्ञो जिष्णोश्च कर्मणि॥<br><br>398: ततोऽभिरूपान् भीष्माय ब्राह्मणानृषिसत्तमान्। पुत्रार्थे सुहृदश्चैव स समीक्ष्य सहस्रशः॥<br><br>399: कारयित्वान्नपानानि यानान्याच्छादनानि च। सुवर्णमणिरत्नानि दासीदासमजाविकम्॥<br><br>400: कम्बलानि च रत्नानि ग्रामान् क्षेत्रं तथा धनम्। सालङ्कारान् गजानश्वान् कन्याश्चैव वरस्त्रियः॥<br><br>401: उद्दिश्योद्दिश्य सर्वेभ्यो ददौ स नृपसत्तमः। द्रोणं संकीर्त्य भीष्मं च सोमदत्तं च बाह्निकम्॥<br><br>402: दुर्योधनं च राजानं पुत्रांश्चैव पृथक् पृथक्। जयद्रथपुरोगांश्च सुहृदश्चापि सर्वशः॥<br><br>403: स श्राद्धयज्ञो ववृते बहुशो धनदक्षिणः। अनेकधनरत्नौघो युधिष्ठिरमते तदा॥<br><br>404: अनिशं यत्र पुरुषा गणका लेखकास्तदा। युधिष्ठिरस्य वचनादपृच्छन्त स्म तं नृपम्॥<br><br>405: आज्ञापय किमेतेभ्यः प्रदायं दीयतामिति। तदुपस्थितमेवात्र वचनान्ते ददुस्तदा॥<br><br>406: शतदेये दशशतं सहस्र चायुतं तथा। दीयते वचनाद् राज्ञः कुन्तीपुत्रस्य धीमतः॥<br><br>407: एवं स वसुधाराभिर्वर्षमाणो नृपाम्बुदः। तर्पयामास विप्रांस्तान् वर्षन् सस्यमिवाम्बुद॥<br><br>408: ततोऽनन्तरमेवात्र सर्ववर्णान् महामते। अन्नपानरसौघेण प्लावयामास पार्थिवः॥<br><br>409: स वस्त्रधनरत्नौधे मृदङ्गनिनदो महान्। गवाश्चमकरावर्तो नानारत्नमहाकरः॥<br><br>410: ग्रामाग्रहारद्वीपाढ्यो मणिहेमजलार्णवः। जगत् सम्प्लावयामास धृतराष्ट्रोडुपोद्धतः॥<br><br>411: एवं स पुत्रपौत्राणां पितृणामात्मनस्तथा। गान्धार्याश्च महाराज प्रददावौर्ध्व देहिकम्॥<br><br>412: परिश्रान्तो यदासीत् स ददद् दानान्यनेकशः। निवर्तयामास तदा दानयज्ञं नराधिपः॥<br><br>413: एवं स राजा कौरव्य चक्रे दानमहाक्रतुम्। नटनर्तकलास्याढ्यां बह्वन्नरसदक्षिणम्॥<br><br>414: दशाहमेवं दानानि दत्त्वा राजाम्बिकासुतः। बभूव पुत्रपौत्राणामनृणो भरतर्षभ॥<br><br>415: वैशम्पायन उवाच ततः प्रभाते राजा स धृतराष्ट्रोऽम्बिकासुतः। आहूय पाण्डवान् वीरान् वनवासे कृतक्षणः॥<br><br>416: गान्धारीसहितो धीमानभ्यनन्दद् यथाविधि। कार्तिक्यां कारयित्वेष्टिं ब्राह्मणैर्वेदपारगैः॥<br><br>417: अग्निहोत्रं पुरस्कृत्य बल्कलाजिनसंवृतः। वधूजनवृतो राजा निर्ययौ भवनात् ततः॥<br><br>418: ततः स्त्रियः कौरवपाण्डवानां याश्चापराः कौरवराजवंश्याः। तासां नादः प्रादुरासीत् तदानीं वैचित्रवीर्ये नृपतौ प्रयाते॥<br><br>419: ततो लाजैः सुमनोभिश्च राजा विचित्राभिस्तद् गृहं पूजयित्वा। सम्यूज्याथै त्यवर्गं च सर्वे ततः समुत्सृज्य ययौ नरेन्द्रः॥<br><br>420: ततो राजा प्राञ्जलिर्वेपमानो युधिष्ठिरः सस्वरं वाष्पकण्ठः। विमुच्योच्चैर्महानादं हि साधो क्व यास्यसीत्यपतत् तात भूमौ॥<br><br>421: तथार्जुनस्तीव्रदुःखाभितप्तो मुहुर्मुहुनिःश्वसन् भारताग्र्यः। युधिष्ठिरं मैवमित्येवमुक्त्वा निगृह्याथो दीनवत् सीदमानः॥<br><br>422: वृकोदरः फाल्गुनश्चैव वीरौ माद्रीपुत्रौ विदुरः संजयश्चा वैश्यापुत्रः सहितो गौतमेन धौम्यो विप्राश्चान्वयुर्बाष्पकण्ठाः॥<br><br>423: कुन्ती गान्धारी बद्धनेत्रां व्रजन्ती स्कन्धासक्तं हस्तमथोद्वहन्ती। राजा गान्धार्याः स्कन्धदेशेऽवसज्य पाणिं ययौ धृतराष्ट्रः प्रतीतः॥<br><br>424: तथा कृष्णा द्रौपदी सात्वती च बालापत्या चोत्तरा कौरवी च। चित्राङ्गदा याश्च काश्चिस्त्रियोऽन्याः सार्धं राज्ञा प्रस्थितास्ता वधूभिः॥<br><br>425: तासां नादो रुदतीनां तदासीद् राजन् दुःखात् कुररीणामिवोच्चैः। ततो निष्पेतुर्ब्राह्मणक्षत्रियाणां विट्शूद्राणां चैव भार्याः समन्तात्॥<br><br>426: तन्निर्याणे दुःखितः पौरवर्गो गजाह्वये चैव बभूव राजन्! यथा पूर्वं गच्छतां पाण्डवानां द्यूते राजन् कौरवाणां सभाया:॥<br><br>427: या नापश्यंश्चन्द्रमसं न सूर्य रामाः कदाचिदपि तस्मिन् नरेन्द्र। महावनं गच्छति कौरवेन्द्रे शोकेनार्ता राजमार्ग प्रपेदुः॥<br><br>428: तत: प्रासादहर्येषु वसुधायां च पार्थिव। नारीणां च नराणां च नि:स्वनः सुमहानभूत्॥<br><br>429: स राजा राजमार्गेण नृनारीसंकुलेन च। कथंचिनिर्ययौ धीमान् वेपमानः कृताञ्जलिः॥<br><br>430: स वर्द्धमानद्वारेण निर्ययौ गजसाह्वयात्। विसर्जयामास च तं जनौघं स मुहुर्मुहुः॥<br><br>431: वनं गन्तुं च विदुरो राज्ञा सह कृतवणः । संजयश्च महामात्रः सूतो गावल्गणिस्तथा॥<br><br>432: कृपं निवर्तयामास युयुत्सुं च महारथम्। धृतराष्ट्रो महीपाल परिदाप्य युधिष्ठिरे॥<br><br>433: निवृत्ते पौरवर्गे च राजा सान्त:पुरस्तदा। धृतराष्ट्राभ्यनुज्ञातो निवर्तितुमियेष ह॥<br><br>434: सोऽब्रवीन्मातरं कुन्तीं वनं तमनुजग्मुषीम्। अहं राजानमन्विष्ये भवती विनिवर्तताम्॥<br><br>435: वधूपरिवृता राज्ञि नगरं गन्तुमर्हसि। राजा यात्वेष धर्मात्मा तापस्ये कृतनिश्चयः॥<br><br>436: इत्युक्ता धर्मराजेन बाष्पव्याकुललोचना। जगामैव तदा कुन्ती गान्धारी परिगृह्य ह॥<br><br>437: कुन्ती उवाच सहदेवे महाराज माऽप्रसादं कृथाः क्वचित्। एष मामनुरक्तो हि राजंस्त्वां चैव सर्वदा॥<br><br>438: कर्णं स्मरेथाः सततं संग्रामेष्वपलायिनम्। अवकीर्णो हि समरे वीरो दुष्प्रज्ञया तदा॥<br><br>439: आयसं हृदयं नूनं मन्दाया मम पुत्रका यत् सूर्यजमपश्यन्त्याः शतधा न विदीर्यते॥<br><br>440: एवं गते तु किं शक्यं मया कर्तुमरिंदम। मम दोषोऽयमत्यर्थं ख्यापितो यन्न सूर्यजः॥<br><br>441: तन्निमित्तं महाबाहो दानं दद्यास्त्वमुत्तमम्। सदैव भ्रातृभिः सार्धं सूर्यजस्यारिमर्दन॥<br><br>442: द्रौपद्याश्च प्रिये नित्यं स्थातव्यमरिकर्शन। भीमसेनोऽर्जुनश्चैव नकुलश्च कुरूद्वह॥<br><br>443: समाधेयास्त्वया राजंस्त्वय्यद्य कुलधूर्गता। श्रश्रूश्वशुरयोः पादान् शुश्रूषन्ती वने त्वहम्॥<br><br>444: वैशम्पायन उवाच गान्धारीसहिता वत्स्ये तापसी मलपङ्किनी। एवमुक्तः स धर्मात्मा भ्रातृभिः सहितो वशी। विषादमगपद् धीमान् न च किंचिदुवाच ह॥<br><br>445: मुहूर्तमिव तु ध्यात्वा धर्मराजो युधिष्ठिरः। उवाच मातरं दीनश्चिन्ताशोकपरायणः॥<br><br>446: किमिदं ते व्यवसितं नैव त्वं वक्तुमर्हसि। न त्वामभ्यनुजानामि प्रसादं कर्तुमर्हसि॥<br><br>447: पुरोद्यतान् पुरा ह्यस्मानुत्साह्य प्रियदर्शने। विदुलाया वचोभिस्त्वं नास्मान् संत्यक्तुमर्हसि॥<br><br>448: निहत्य पृथिवीपालान् राज्यं प्राप्तमिदं मया। तव प्रज्ञामुपश्रुत्य वासुदेवान्नरर्षभात्॥<br><br>449: क्व सा बुद्धिरियं चाद्य भवत्या यच्छुतं मया। क्षत्रधर्मे स्थितिं चोक्त्वा तस्याश्च्यवितुमिच्छसि॥<br><br>450: अस्मानुत्सृज्य राज्यं च स्नुषा हीमा यशस्विनि। कथं वत्स्यसि दुर्गेषु वनेष्वद्य प्रसीद मे॥<br><br>451: इति बाष्पकला वाचः कुन्ती पुत्रस्य शृण्वती। सा जगामाश्रुपूर्णाश्री भीमस्तामिदमब्रवीत्॥<br><br>452: यदा राज्यमिदं कुन्ति भोक्तव्यं पुत्रनिर्जितम्। प्राप्तव्या राजधर्माश्च तदेयं ते कुतो मतिः॥<br><br>453: किं वयं कारिताः पूर्वे भवत्या पृथिवीक्षयम्। कस्य हेतोः परित्यज्य वनं गन्तुमभीप्ससि॥<br><br>454: वनाच्चापि किमानीता भवत्या बालका वयम्। दुःखशोकसमाविष्टौ माद्रीपुत्राविमौ तथा॥<br><br>455: प्रसीद मातर्मा गास्त्वं वनमद्य यशस्विनि। श्रियं यौधिष्ठिरी मात(क्ष्व तावद् बलार्जिताम्॥<br><br>456: इति सा निश्चितैवाशु वनवासाय भाविनी। लालप्यतां बहुविधं पुत्राणां नाकरोद् वचः॥<br><br>457: द्रौपदी चान्वयाच्छ्वधू विषण्णवदना तदा। वनवासाय गच्छन्ती रुदती भद्रया सह॥<br><br>458: सा पुत्रान् रुदतः सर्वान् मुहुर्मुहुरवेक्षती। जगामैव महाप्राज्ञा वनाय कृतनिश्चया॥<br><br>459: अन्वयुः पाण्डवास्तां तु सभृत्यान्तः पुरास्तथा। तत: प्रमृज्य साश्रूणि पुत्रान् वचनमब्रवीत्॥<br><br>460: कुन्ती उवाच एवमेतन्महाबाहो यथा वदसि पाण्डवा कृतमुद्धर्षणं पूर्वं मया वः सीदतां नृपाः॥<br><br>461: द्यूतापहृतराज्यानां पतितानां सुखादपि। ज्ञातिभिः परिभूतानां कृतमुद्धर्षणं मया। ॥<br><br>462: कथं पाण्डोर्न नश्येत संततिः पुरुषर्षभाः। यशश्च वो न नश्येत इति चोद्धर्षणं कृतम्॥<br><br>463: यूयमिन्द्रसमाः सर्वे देवतुल्यपराक्रमाः। मा परेषां मुखप्रेक्षाः स्थेत्येवं तत् कृतं मया॥<br><br>464: कथं धर्मभृतां श्रेष्ठो राजा त्वं वासवोपमः। पुनर्वने न दुःखी स्या इति चोद्धर्षणं कृतम्॥<br><br>465: नागायुतसमप्राणः ख्यातविक्रमपौरुषः। नायं भीमोऽत्ययं गच्छेदिति चौद्धर्षणं कृतम्॥<br><br>466: भीमसेनादवरजस्तथायं वासवोपमः। विजयो नावसीदेत इति चोद्धर्षणं कृतम्॥<br><br>467: नकुलः सहदेवश्च तथेमौ गुरुवर्तिनौ। क्षुधा कथं न सीदेतामिति चोद्धर्षणं कृतम्॥<br><br>468: इयं च बृहती श्यामा तथात्यायतलोचना। वृथा सभातले क्लिष्टा मा भूदिति च तत् कृतम्॥<br><br>469: प्रेक्षतामेव वो भीम वेपन्तीं कदलीमिव। स्त्रीधर्मिणीमरिष्टाङ्गी तथा द्यूतपराजिताम्॥<br><br>470: दुःशासनो यदा माद् दासीवत् पर्यकर्षत। तदैव विदितं मह्यं पराभूतमिदं कुलम्॥<br><br>471: निषण्णाः कुरवश्चैव तदा मे श्वशुरादयः। सा दैवं नाथमिच्छन्ती व्यलपत् कुररी यथा॥<br><br>472: केशपक्षे परामृष्टा पापेन हतबुद्धिना। यदा दुःशासनेनैषा तदा मुह्याम्यहं नृपाः॥<br><br>473: युष्मत्तेजोविवृद्ध्यर्थं मया हुद्धर्षणं कृतम्। तदानीं विदुलावाक्यैरिति तद् वित्त पुत्रकाः॥<br><br>474: कथं न राजवंशोऽयं नश्येत् प्राप्य सुतान् मम्। पाण्डोरिति मया पुत्रास्तस्मादुद्धर्षणं कृतम्॥<br><br>475: न तस्य पुत्राः पौत्रा वा क्षतवंशस्य पार्थिव। । लभन्ते सुकृताँल्लोकान् यस्माद् वंशः प्रणश्यति। । १६। भुक्तं राज्यफलं पुत्रा भर्तुर्मे विपुलं पुरा। महादानानि दत्तानि पीतः सोमो यथाविधि॥<br><br>476: नाहमात्मफलार्थं वै वासुदेवमचूचुदम्। विदुलायाः प्रलापैस्तैः पालनार्थं च तत् कृतम्॥<br><br>477: नाहं राज्यफलं पुत्राः कामये पुत्रनिर्जितम्। पतिलोकानहं पुण्यान् कामये तपसा विभो॥<br><br>478: श्वश्रूश्वशुरयोः कुत्वा शुश्रूषां वनवासिनोः। तपसा शोषयिष्यामि युधिष्ठिर कलेवरम्॥<br><br>479: निवर्तस्व कुरुश्रेष्ट भीमसेनादिभिः सह। धर्मे ते धीयतां बुद्धिर्मनस्तु महदस्तु च॥<br><br>480: वैशम्पायन उवाच कुन्त्यास्तु वचनं श्रुत्वा पाण्डवा राजसत्तम। वीडिताः संन्यवर्तन्त पाञ्चाल्या सहिताऽनघाः॥<br><br>481: ततः शब्दो महानेव सर्वेषामभवत् तदा। अन्तःपुराणां रुदतां दृष्ट्वा कुन्ती तथागताम्॥<br><br>482: प्रदक्षिणमथावृत्य राजानं पाण्डवास्तदा। अभिवाद्य न्यवर्तन्त पृथां तामनिवर्त्य वै॥<br><br>483: ततोऽब्रवीन्महातेजा धृतराष्ट्रोऽम्बिकासुतः। गान्धारी विदुरं चैव समाभाष्यावगृह्य च॥<br><br>484: युधिष्ठिरस्य जननी देवी साधु निवर्त्यताम्। यथा युधिष्ठिरः प्राह तत् सर्वं सत्यमेव हि॥<br><br>485: पुत्रैश्वर्यं महदिदमपास्य च महाफलम्। का नु गच्छेद् वनं दुर्गं पुत्रानुत्सृज्य मूढवत्॥<br><br>486: राज्यस्थया तपस्तप्तुं कर्तुं दानव्रतं महत्। अनया शक्यमेवाद्य श्रूयतां च वचो मम॥<br><br>487: गान्धारि परितुष्टोऽस्मि वध्वाः शुश्रूषणेन वै तस्मात् त्वमेनां धर्मज्ञे समनुज्ञातुमर्हसि॥<br><br>488: इत्युक्ता सौबलेयी तु राज्ञा कुन्ती मुवाच ह। तत् सर्वं राजवचनं स्वं च वाक्यं विशेषवत्॥<br><br>489: न च सा वनवासाय देवी कृतमति तदा। शक्नोत्युपावर्तयितुं कुन्ती धर्मपरां सतीम्॥<br><br>490: तस्यास्तां तु स्थिति ज्ञात्वा व्यवसायं कुरुस्त्रियः। निवृत्तांश्च कुरुश्रेष्ठान् दृष्ट्वा प्ररुरुदुस्तदा॥<br><br>491: उपावृत्तेषु पार्थेषु सर्वास्वेव वधूषु च। ययौ राजा महाप्राज्ञो धृतराष्ट्रो वनं तदा॥<br><br>492: पाण्डवाश्चातिदीनास्ते दुःखशोकपरायणाः। यानैः स्त्रीसहिताः सर्वे पुरं प्रविविशुस्तदा॥<br><br>493: तदहष्टमनानन्दं गतोत्सवमिवाभवत्। नगरं हास्तिनपुरं सस्त्रीवृद्धकुमारकम्॥<br><br>494: सर्वे चासन् निरुत्साहा: पाण्डवा जातमन्यवः। कुन्त्या हीनाः सुदुःखार्ता वत्सा इव विनाकृताः॥<br><br>495: धृतराष्ट्रस्तु तेनाला गत्वा सुमहदन्तरम्। ततो भागीरथीतीरे निवासमकरोत् प्रभुः॥<br><br>496: प्रादुष्कृता यथान्यायमग्नयो वेदपारगैः। व्यराजन्त द्विजश्रेष्ठैस्तत्र तत्र तपोवने॥<br><br>497: प्रादुष्कृताग्निरभवत् स च वृद्धो नराधिपः। स राजाग्नीन् पर्युपास्य हुत्वा च विधिवत् तदा॥<br><br>498: संध्यागत सहस्रांशुमुपातिष्ठत भारत। विदुरः संजयश्चैव राज्ञः शय्यां कुशैस्ततः॥<br><br>499: चक्रतुः कुरुवीरस्य गान्धार्याश्चाविदूरतः। गान्धार्याः संनिकर्षे तु निषसाद कुशे सुखम्॥<br><br>500: युधिष्ठिरस्य जननी कुन्ती साधुव्रते स्थिता। तेषां संश्रवणे चापि निषेदुर्विदुरादयः॥<br><br>501: याजकाश्च यथोद्देशं द्विजा ये चानुयायिनः। प्राधीतद्विजमुख्या सा सम्प्रज्वलितपावका॥<br><br>502: बभूव तेषां रजनी ब्राह्मीव प्रीतिवर्धिनी। ततो रात्र्यां व्यतीतायां कृतपुर्वाह्निकक्रियाः॥<br><br>503: हुत्वाग्निं विधिवत् सर्वे प्रययुस्ते यथाक्रमम्। उदगमुखा निरीक्षन्त उपवासपरायणाः॥<br><br>504: स तेषामतिदुःखोऽभून्निवास: प्रथमेऽहनि। शोचतां शोचमानानां पौरजागदैर्जनैः॥<br><br>505: वैशम्पायन उवाच ततो भागीरथीतीरे मेध्ये पुण्यजनोचिते। निवासमकरोद् राजा विदुरस्य मते स्थितः॥<br><br>506: तत्रैनं पर्युपातिष्ठन् ब्राह्मणा वनवासिनः। क्षत्रविट्शूद्रसंघाश्च बहवो भरतर्षभ। ॥<br><br>507: स तैः परिवृतो राजा कथाभिः परिनन्ध तान्। अनुजज्ञे सशिष्यान् वै विधिवत् प्रतिपूज्य च॥<br><br>508: सायाह्ने स महीपालस्ततो गङ्गामुपेत्य च। चकार विधिवच्छौचं गान्धारी च यशस्विनी॥<br><br>509: ते चैवान्ये पृथक् सर्वे तीर्थेष्वाप्लुत्य भारत। चक्रुः सर्वाः क्रियास्तत्र पुरुषा विदुरादयः॥<br><br>510: कृतशौचं ततो वृद्धं श्वशुरं कुन्तिभोजजा। गान्धारी च पृथा राजन् गङ्गातीरमुपानयत्॥<br><br>511: राज्ञस्तु याजकस्तत्र कृतो वेदीपरिस्तरः। जुहाव तत्र वह्निं स नृपतिः सत्यसङ्गरः॥<br><br>512: ततो भागररथीतीरात् कुरुक्षेत्रं जगाम सः। सानुगो नृपतिर्वृद्धो नियतः संयतेन्द्रियः॥<br><br>513: तत्राश्रमपदं धीमानभिगम्य स पार्थिवः। आससादाथ राजर्षि शतयूपं मनीषिणम्॥<br><br>514: स हि राजा महानासीत् केकयेषु परंतपः। स्वपुत्रं मनुजैश्वर्ये निवेश्य वनमाविशत्॥<br><br>515: तेनासौ सहितो राजा ययौ व्यासाश्रमं प्रति। तत्रैनं विधिवद् राजा प्रत्यगृह्णात् कुरूद्वहः॥<br><br>516: स दीक्षां तत्र सम्प्राप्य राजा कौरवनन्दनः। शतयूपाश्रमे तस्मिन् निवासमकरोत् तदा॥<br><br>517: तस्मै सर्वं विधिं राज्ञे राजाऽऽचख्यौ महामतिः। आरण्यक महाराज व्यासस्यानुमते तदा॥<br><br>518: एवं स तपसा राजन् धृतराष्ट्रो महामनाः। योजयामास चात्मानं तांश्चाप्यनुचरांस्तदा॥<br><br>519: तथैव देवी गान्धारी वल्कलाजिनधारिणी। कुन्त्या सह महाराज समानव्रतचारिणी॥<br><br>520: कर्मणा मनसा वाचा चक्षुषा चैव ते नृप। संनियम्येन्द्रियग्राममास्थिते परमं तपः॥<br><br>521: त्वगस्थिभूतः परिशुष्कमांसो जटाजिनी वल्कलसंवृताङ्गः। स पार्थिवस्तत्र तपश्चचार महर्षिवत्तीव्रमपेतमोहः॥<br><br>522: क्षत्ता च धर्मार्थविदग्र्यबुद्धिः ससंजयस्तं नृपति सदारम्। उपायरद् घोरतपो जितात्मा तदा कृशो वल्कलचीरवासाः॥<br><br>523: वैशम्पायन उवाच ततस्तत्र मुनिश्रेष्ठा राजानं द्रष्टुमभ्ययुः । नारदः पर्वतश्चैव देवलश्च महातपाः॥<br><br>524: द्वैपायन: सशिष्यश्च सिद्धाश्चान्ये मनीषिणः। शतयूपश्च राजर्षिर्वृद्धः परमधार्मिकः॥<br><br>525: तेषां कुन्ती महाराज पूजां चक्रे यथाविधि। ते चापि तुतुषुस्तस्यास्तापसाः परियर्चया॥<br><br>526: तत्र धाः कथास्तात यक्रुस्ते परमर्षयः। रमयन्तो महात्मानं धृतराष्ट्रं जनाधिपम्॥<br><br>527: कथान्तरे तु कस्मिंश्चिद् देवर्षि रदस्ततः। कथामिमामकथयत् सर्वप्रत्यक्षदर्शिवान्॥<br><br>528: नारद उवाच केकयाधिपतिः श्रीमान् राजाऽऽसीदकुतोभयः। सहस्रचित्य इत्युक्तः शतयूपपितामहः॥<br><br>529: स पुत्रे राज्यमासज्य ज्येष्ठे परमधार्मिके। सहस्रचित्यो धर्मात्मा प्रविवेश वनं नृपः॥<br><br>530: स गत्वा तपसः पारं दीप्तस्य वसुधाधिपः। पुरंदरस्य संस्थानं प्रतिपेदे महाद्युतिः॥<br><br>531: दृष्टपूर्वः स बहुशो राजन् सम्पतता मया। महेन्द्रसदने राजा तपसा दग्धकिल्बिषः॥<br><br>532: तथा शैलालयो राजा भगदत्तपितामहः। तपोबलेनैव नृपो महेन्द्रसदनं गतः॥<br><br>533: तथा पृषध्रोराजाऽऽसीद् राजन् वज्रधरोपमः। स चापि तपसा लेभे नाकपृष्ठमितो गतः॥<br><br>534: अस्मिन्नरण्ये नृपते मान्धातुरपि चात्मजः। पुरुकुत्सो नृपः सिद्धिं महतीं समवाप्तवान्॥<br><br>535: भार्या समभवद् यस्य नर्मदा सरितां वरा। सोऽस्मिन्नरण्ये नृपतिस्तपस्तप्त्वा दिवं गतः॥<br><br>536: शशलोमा च राजाऽऽसीद् राजन् परमधार्मिकः। सम्यगस्मिन् वने तप्त्वा ततो दिवमवाप्तवान्॥<br><br>537: द्वैपायनप्रसादाच्च त्वमपीदं तपोवनम्। राजन्नवाप्य दुष्प्रापां गतिमय्यां गमिष्यसि॥<br><br>538: त्वं चापि राजशार्दूल तपसोऽन्ते श्रिया वृतः। गान्धारीसहितो गन्ता गतिं तेषां महात्मनाम्॥<br><br>539: पाण्डुः स्मरति ते नित्यं बलहन्तुः समीपगः। त्वां सदैव महाराज श्रेयसा स च योक्ष्यति॥<br><br>540: तव शुश्रूषया चैव गान्धार्याश्च यशस्विनी। भर्तुः सलोकतामेषा गमिष्यति वधूस्तव॥<br><br>541: युधिष्ठिरस्य जननी स हि धर्मः सनातनः। वयमेतत् प्रपश्यामो नृपते दिव्यचक्षुषा॥<br><br>542: प्रवेक्ष्यति महात्मानं विदुरश्च युधिष्ठिरम्। संजयस्तदनुध्यानादितः स्वर्गमवाप्स्यति॥<br><br>543: वैशम्पायन उवाच एतच्छ्रुत्वा कौरवेन्द्रो महात्मा सार्धं पल्या प्रीतिमान् सम्बभूव। विद्वान् वाक्यं नारदस्य प्रशस्य चक्रे पूजां चातुलां नारदाय। २१। । ततः सर्वे नारदं विप्रसंघाः सम्पूजयामासुरतीव राजन्। राज्ञः प्रीत्या धृतराष्ट्रस्य ते वै पुनः पुनः सम्प्रहृष्टास्तदानीम्॥<br><br>544: नारदस्य तु तद् वाक्यं शशंसुर्द्विजसत्तमाः। शतयूपस्तु राजर्षिर्नारदं वाक्यमब्रवीत्॥<br><br>545: अहो भगवता श्रद्धा कुरुराजस्य वर्धिता। सर्वस्य च जनस्यास्य मम चैव महाद्युते॥<br><br>546: अस्ति काचिद् विवक्षा तु तां मे निगदतः शृणु। धृतराष्ट्र प्रति नृपं देवर्षे लोकपूजित॥<br><br>547: सर्ववृत्तान्ततवत्ज्ञो भवान् दिव्येन चक्षुषा। युक्तः पश्यसि विप्रर्षे गतिर्या विविधा नृणाम्॥<br><br>548: उक्तवान् नृपतीनां त्वं महेन्द्रस्य सलोकताम्। न त्वस्य नृपतेर्लोकाः कथितास्ते महामुने॥<br><br>549: स्थानमप्यस्य नृपतेः श्रोतुमिच्छाम्यहं विभो। त्वत्तः कीदृक् कदा चेति तन्ममाख्याहि तत्त्वतः। । इत्युक्तो नारदस्तेन वाक्यं सर्वमनोऽनुगम्। व्याजहार सभामध्ये दिव्यदर्शी महातपाः॥<br><br>550: नारद उवाच यदृच्छया शक्रसदो गत्वा शक्रं शचीपतिम्। दृष्टवानस्मि राजर्षे तत्र पाण्डुं नराधिपम्॥<br><br>551: तत्रेयं धृतराष्ट्रस्य कथा समभवन्नृप। तपसो दुष्करस्यास्य यदयं तपते नृपः॥<br><br>552: तत्राहमिदमश्रौषं शक्रस्य वदतः खयम्। वर्षाणि त्रीणि शिष्टानि राज्ञोऽस्य परमायुषः॥<br><br>553: ततः कुबेरभवनं गान्धरीसहितो नृपः। प्रयाता धृतराष्ट्रोऽयं राजराजाभिसत्कृतः॥<br><br>554: कामगेन विमानेन दिव्याभरणभूषितः। ऋषिपुत्रो महाभागस्तपसा दग्धकिल्बिषः॥<br><br>555: संचरिष्यति लोकांश्च देवगन्धर्वरक्षसाम्। स्वच्छन्देनेति धर्मात्मा यन्मां त्वमनुपृच्छसि॥<br><br>556: देवगुह्यमिदं प्रीत्या मया वः कथितं महत्। भवन्तो हि श्रुतधनास्तपसा दग्धकिल्बिषाः॥<br><br>557: वैशम्पायन उवाच इति ते तस्य तच्छ्रुत्वा देवर्मधुरं वचः। सर्वे सुमनसः प्रीता बभूवुः स च पार्थिवः॥<br><br>558: एवं कथाभिरन्वास्य धृतराष्ट्र मनीषिणः। विप्रजग्मुर्यथाकामं ते सिद्धगतिमास्थिताः॥<br><br>559: वैशम्पायन उवाच वनं गते कौरवेन्द्रे दुःखशोकसमन्विताः। बभूवुः पाण्डवा राजन् मातृशोकेन चान्विताः॥<br><br>560: तथा पौरजनः सर्वः शोचन्नास्ते जनाधिपम्। कुर्वाणाश्च कथास्तत्र ब्राह्मणा नृपतिं प्रति॥<br><br>561: कथं नु राजा वृद्धः स वने वसति निर्जने। गान्धारी च महाभागा सा च कुन्ती पृथा कथम्॥<br><br>562: सुखार्हः स हि राजर्षिरसुखी तद् वनं महत्। किमवस्थः समासाद्य प्रज्ञाचक्षुर्हतात्मजः॥<br><br>563: सुदुष्कृतं कृतवती कुन्ती पुत्रानपश्यती। राज्यश्रियं परित्यज्य वनं सा समरोचयत्॥<br><br>564: विदुरः किमवस्थश्च भ्रातुः शुश्रूषुरात्मवान्। स च गावल्गणिर्थीमान् भर्तृपिण्डानुपालकः॥<br><br>565: आकुमारं च पौरास्ते चिन्ताशोकसमाहताः। तत्र तत्र कथाश्चक्रुः समासाद्य परस्परम्॥<br><br>566: पाण्डवाश्चैव ते सर्वे भृशं शोकपरायणाः। शोचन्तो मातरं वृद्धामूर्नातिचिरं पुरे॥<br><br>567: तथैव वृद्धं पितरं हतपुत्रं जनेश्वरम्। गान्धारी च महाभागां विदुरं च महामतिम्॥<br><br>568: नैषां बभूव सम्प्रीतिस्तान् विचिन्तयतां तदा। न राज्ये न च नारीषु न वेदाध्ययनेषु च॥<br><br>569: परं निर्वेदमगमंश्चिन्तयन्तो नराधिपम्। तं च ज्ञातिवधं घोरं संस्मरन्तः पुनः पुनः॥<br><br>570: अभिमन्योश्च बालस्य विनाशं रणमूर्धनि। कर्णस्य च महाबाहो संग्रामेप्वपलायिनः॥<br><br>571: तथैव द्रौपदेयानामन्येषां सुहृदामपि। वधं संस्मृत्य ते वीरा नानिप्रमनसोऽभवन्॥<br><br>572: हतप्रवीरां पृथिवी हृतरत्नां च भारत। सदैव चिन्तयन्तस्ते न शर्म चोपलेभिरे॥<br><br>573: द्रौपदी हतपुत्रा च सुभद्रा चैव भाविनी। नातिप्रीतियुते देव्यो तदाऽऽस्तामप्रहृष्टवत्॥<br><br>574: वैराट्यास्तनयं दृष्ट्वा पितरं ते परिक्षितम्। धारयन्ति स्म ते प्राणांस्तव पूर्वपितामहाः॥<br><br>575: वैशम्पायन उवाच एवं ते पुरुषव्याघ्राः पाण्डवा मातृनन्दनाः। स्मरन्तो मातरं वीरा वभूवुर्भृशदुःखिताः॥<br><br>576: राजकार्येषु पुरा व्यासक्ता नित्यशोऽभवन्। ते राजकार्याणि तदा नाकार्षुः सर्वतः पुरे। ॥<br><br>577: प्रविष्टा इव शोकेन नाभ्यनन्दन्त किञ्चन। सम्भाष्यमाणा अपि ते न किञ्चित् प्रत्यपूजयन्॥<br><br>578: ते स्म वीरा दुराधर्षा गाम्भीर्ये सागरोपमाः। शोकोपहतविज्ञाना नष्टसंज्ञा इवाभवन्॥<br><br>579: अचिन्तयंश्च जननी ततस्ते पाण्डुनन्दनाः। कथं नु वृद्धमिथुनं वहत्यतिकृशा पृथा॥<br><br>580: कथं च स महीपालो हतपुत्रो निराश्रयः। पल्या सह वसत्येको वने श्वापदसेविते॥<br><br>581: सा च देवी महाभागा गान्धारी हतबान्धवा। पतिमन्धं कथं वृद्धमन्वेति विजने वने। ॥<br><br>582: एवं तेषां कथयतामौत्सुक्यमभवत् तदा। गमने चाभवद् बुद्धिधृतराष्ट्रदिदृक्षया॥<br><br>583: सहदेवस्तु राजानं प्रणिपत्येदमब्रवीत्। अहो मे भवतो दृष्टं हृदयं गमनं प्रति॥<br><br>584: न हि त्वां गौरवेणाहमशकं वक्तुमञ्जसा। गमनं प्रति राजेन्द्र तदिदं समुपस्थितम्॥<br><br>585: दिष्ट्या द्रक्ष्यामि तां कुन्ती वर्तयन्ती तपस्विनीम्। जटिलां तापसी वृद्धां कुशकाशपरिक्षताम्॥<br><br>586: प्रासादहर्म्यसंवृद्धामत्यन्तसुखभागिनीम्। कदा तु जननीं श्रान्तां द्रक्ष्यामि भृशदुःखिताम्॥<br><br>587: अनित्याः खलु मर्त्यानां गतयो भरतर्षभ। कुन्ती राजसुता यत्र वसत्यसुखिता वने॥<br><br>588: सहदेववचः श्रुत्वा द्रौपदी योषितां वरा। उवाच देवी राजानमभिपूज्याभिनन्द्य च॥<br><br>589: कदा द्रक्ष्यामि नां देवीं यदि जीवति सा पृथा। जीवन्त्या ह्यद्य मे प्रीतिर्भविष्यति जनाधिप॥<br><br>590: एषा तेऽस्तु मतिर्नित्यं धर्मे ते रमतां मनः। योऽद्यत्वमस्मान् राजेन्द्र श्रेयसा योजयिष्यसि॥<br><br>591: अग्रपादस्थितं चेमं विद्धि राजन् वधूजनम्। काङ्क्षन्तं दर्शनं कुन्त्या गान्धार्याः श्वशुरस्य च॥<br><br>592: इत्युक्तः स नृपो देव्या द्रौपद्या भरतर्षभ। सेनाध्यक्षान् समानाय्या सर्वानिदमुवाच ह॥<br><br>593: निर्यातयत मे सेनां प्रभूतरथकुञ्जराम्। द्रक्ष्यामि वनसंस्थं च धृतराष्ट्रं महीपतिम्॥<br><br>594: स्त्र्यध्यक्षांश्चाब्रवीद् राजा यानानि विविधानि मे। सज्जीक्रियन्तां सर्वाणि शिबिकाश्च सहस्रशः॥<br><br>595: शकटापणवेशाश्च कोशः शिल्पिन एव च। निर्यान्तु कोषपालाश्च कुरुक्षेत्राश्रमं प्रति॥<br><br>596: यश्च पौरजनः कश्चिद् द्रष्टुमिच्छति पार्थिवम्। अनावृतः सुविहितः स च यातु सुरक्षितः॥<br><br>597: सूदाः पौरोगवाश्चैव सर्वं चैव महानसम्। विविधं भक्ष्यभोज्यं च शकटैरुह्यतां मम॥<br><br>598: प्रयाणं घुष्यतां चैव श्वोभूत इति मा चिरम्। क्रियतां पथि चाप्यद्य वेश्मानि विविधानि च॥<br><br>599: एवमाज्ञाप्य राजा स भ्रातृभिः सहपाण्डवः। श्वोभूते निर्ययौ राजन् सस्त्रीवृद्धपुरःसरः॥<br><br>600: स बहिर्दिवसानेव जनौघं परिपालयन्। न्यवसन्नृपतिः पञ्च ततोऽगच्छद् वनं प्रति॥<br><br>601: वैशम्पायन उवाच आज्ञापयामास ततः सेनां भरतसत्तमः। अर्जुनप्रमुखैर्गुप्ता लोकपालोपमैनरैः॥<br><br>602: योगो योग इति प्रीत्या ततः शब्दो महानभूत्। क्रोशतां सादिनां तत्र युज्यतां युज्यतामिति॥<br><br>603: केचिद् यानैनरा जग्मुः केचिदश्वैर्महाजवैः। काञ्चनैश्च स्थैः केचिज्ज्वलितज्वलनोपमैः॥<br><br>604: गजेन्द्रश्च तथैवान्ये केचिदुष्टैनराधिप। पदातिनस्तथैवान्ये नखरप्रासयोधिनः॥<br><br>605: पौरजानपदाश्चैव यानैर्बहुविधैस्तथा। अन्वयुः कुरुराजानं धृतराष्ट्रं दिदृक्षवः॥<br><br>606: स चापि राजवचनादाचार्यो गौतमः कृपः। सेनामादाय सेनानी प्रययावाश्रमं प्रति॥<br><br>607: ततो द्विजैः परिवृतः कुरुराजो युधिष्ठिरः। संस्तूयमानो बहुभिः सूतमागधबन्दिभिः॥<br><br>608: पाण्डुरेणातपत्रेण ध्रियमाणेन मूर्धनि। रथानीकेन महता निर्जगाम कुरुद्वहः॥<br><br>609: गजैश्चाचलसंकाशैर्भीमकर्मा वृकोदरः। सज्जयन्त्रायुधोपेतैः प्रययौ पवनात्मजः॥<br><br>610: माद्रीपुत्रावपि तथा हयारोहौ सुसंवृतौ। जग्मतुः शीघ्रगमनौ संनद्धकवचध्वजौ॥<br><br>611: अर्जुनश्च महातेजा रथेनादित्यवर्चसा। वशी श्वेतैर्हयैर्युक्तैर्दिव्येनान्वगमन्नृपम्॥<br><br>612: द्रौपदीप्रमुखश्चापि स्त्रीसंघाः शिबिकायुताः। स्त्र्यध्यक्षगुप्ताः प्रययुर्विसृजन्तोऽमितं वसु॥<br><br>613: समृद्धरथहस्त्यश्वं वेणुवीणानुनादितम्। शुशुभे पाण्डवं सैन्यं तत् तदा भरतर्षभ॥<br><br>614: नदीतीरेषु रम्येषु सरःसु च विशाम्पते। वासान् कृत्वा क्रमेणाथ जग्मुस्ते कुरुपुङ्गवाः॥<br><br>615: युयुत्सुश्च महातेजा धौम्यश्चैव पुरोहितः। युधिष्ठिरस्य वचनात् पुरगुप्ति प्रचक्रतुः॥<br><br>616: ततो युधिष्ठिरो राजा कुरुक्षेत्रमवातरत्। क्रमेणोत्तीर्य यमुना नदी परमपावनीम्॥<br><br>617: स ददर्शाश्रमं दूराद् राजर्षेस्तस्य धीमतः। शतयूपस्य कौरव्य धृतराष्ट्रस्य चैव ह॥<br><br>618: ततः प्रमुदित: सर्वो जनस्तद् वनमञ्जसा। विवेश सुमहानादैरापूर्य भरतर्षभ॥<br><br>619: वैशम्पायन उवाच ततस्ते पाण्डवा दूरादवतीर्य पदातयः। अभिजग्मुर्नरपतेराश्रमं विनयानताः॥<br><br>620: स च योधजनः सर्वो ये च राष्ट्रनिवासिनः। स्त्रियश्च कुरुमुख्यानां पद्भिरेवान्वयुस्तदा। ॥<br><br>621: आश्रमं ते ततो जग्मुधृतराष्ट्रस्य पाण्डवाः। शून्यं मृगगणाकीर्णं कदलीवनशोभितम्॥<br><br>622: ततस्तत्र समाजग्मुस्तापसा नियतव्रताः। पाण्डवानागतान् द्रष्टुं कौतूहलसमन्विताः॥<br><br>623: तानपृच्छत् ततो राजा क्वासौ कौरववंशभृत्। पिता ज्येष्ठो गतोऽस्माकमिति बाष्पपरिप्लुतः॥<br><br>624: ते तमूचुस्ततो वाक्यं यमुनामवगाहितुम्। युष्याणामुदकुम्भस्य चार्थे गत इति प्रभो॥<br><br>625: तैराख्यातेन मार्गेण ततस्ते जग्मुरञ्जसा। ददृशुश्चाविदूरे तान् सर्वानथ पदातयः॥<br><br>626: ततस्ते सत्वरा जग्मुः पितुर्दर्शनकाक्षिणः। सहदेवस्तु वेगेन प्राधावद् यत्र सा पृथा। ॥<br><br>627: सुस्वरं रुरुदे धीमान् मातुः पादावुपस्पृशन्। सा च बाष्पाकुलमुखी ददर्श दयितं सुतम्॥<br><br>628: बाहुभ्यां सम्परिष्वज्य समुन्नाम्य च पुत्रकम्। गान्धार्याः कथयामास सहदेवमुपस्थितम्॥<br><br>629: अनन्तरं च राजानं भीमसेनमथार्जुनम्। नकुलं च पृथा दृष्ट्वा त्वरमाणोपचक्रमे॥<br><br>630: सा ह्यग्रे गच्छति तयोर्दम्पत्योर्हतपुत्रयोः। कर्यन्ती तौ ततस्ते तां दृष्ट्वा संन्यपतन भुवि॥<br><br>631: राजा तान् स्वरयोगेन स्पर्शेन च महामनाः। प्रत्यभिज्ञाय मेधावी समाश्वासयत प्रभुः॥<br><br>632: ततस्ते बाष्पमुत्सृज्य गान्धारीसहितं नृपम्। उपतस्थुर्महात्मानो मातरं च यथाविधि॥<br><br>633: सर्वेषां तोयकलशाजगृहुस्ते स्वयं तदा। पाण्डवा लब्धसंज्ञास्ते मात्रा चाश्वासिताः पुनः॥<br><br>634: तथा नार्यो नृसिंहानां सोऽवरोधजनस्तदा। पौरजानपदाश्चैव ददृशुस्तं जनाधिपम्॥<br><br>635: निवेदयामास तदा जनं तन्नामगोत्रतः। युधिष्ठिरो नरपति: स चैनं प्रत्यपूजयत्॥<br><br>636: स तैः परिवृत्तो मेने हर्षबाष्पाविलेक्षणः। राजाऽऽत्मानं गृहगतं पुरेव गजसाह्वये॥<br><br>637: अभिवादितो वधूभिश्च कृष्णाद्याभिः स पार्थिवः। गान्धार्या सहितो धीमान् कुन्त्या च प्रत्यनन्दत॥<br><br>638: ततश्चाश्रममागच्छत् सिद्वयारणसेवितम्। दिदृक्षुभिः समाकीर्णं नमस्तारागणैरिव॥<br><br>639: वैशम्पायन उवाच स तैः सह नरव्याप्रैर्धातृभिर्भरतर्षभ। राजा रुचिरपद्माक्षरासांचक्रे तदाश्रमे॥<br><br>640: तापसैश्च महाभागैर्नानादेशसमागतैः। द्रष्टुं कुरुपतेः पुत्रान् पाण्डवान् पृथुवक्षसः॥<br><br>641: तेऽब्रुवज्ञातुमिच्छामः कतमोऽत्र युधिष्ठिरः। भीमार्जुनौ यमौ चैव द्रौपदी च यशस्विनी॥<br><br>642: सर्वोस्तानभिनामतः। संजयो द्रौपदी चैव सर्वाश्चान्या कुरुस्त्रियः॥<br><br>643: संजय उवाच स्तनुर्महासिंह इव प्रवृद्धः। स्ताम्रायताक्षः कुरुराज एषः॥<br><br>644: तानाचख्यौ तदा सूत: अयं पुनर्मत्तगजेन्द्रगामी प्रतप्तचामीकरशुद्धगौरः। वृकोदरः पश्यत पश्यतेमम्॥<br><br>645: यस्त्वेष पार्वेऽस्य महाधनुष्मान् श्यामो युवावारणयूथपाभः। सिंहोन्नतांसो गजखेलगामी पद्मायताक्षोऽर्जुन एष वीरः॥<br><br>646: कुन्तीसमीपे पुरुषोत्तमौ तु यमाविमौ विष्णुमहेन्द्रकल्पौ। मनुष्यलोके सकले समोऽस्ति ययोर्न रूपे न बले न शीले॥<br><br>647: इयं पुन: पद्मदलायताक्षी मध्यं वयः किञ्चिदिव स्पृशन्ती। नीलोत्पलाभा सुरदेवतेव कृष्णा स्थिता मूर्तिमतीव लक्ष्मीः॥<br><br>648: अस्थास्तु पार्वे कनकोत्तमाभा यैषा प्रभा मूर्तिमतीव सौमी। श्चक्रायुधस्याप्रतिमस्य तस्य। ॥<br><br>649: इयं च जाम्बूनदशुद्धगौरी पार्थस्य भार्या भुजगेन्द्रकन्या। चित्राङ्गदा चैव नरेन्द्रकन्या यैषा सवर्णामधूकपुष्पैः॥<br><br>650: इयं स्वसा राजचमूपतेश्च प्रवृद्धनीलोत्पलदामवर्णा। पस्पर्ध कृष्णेन सदा नृपो यो वृकोदरस्यैष परिग्रहाय्यः॥<br><br>651: इयं च राज्ञो मगधाधिपस्य सुता जरासन्ध इति श्रुतस्य। यवीयसो भाद्रवतीसुतस्य भार्या मता चम्पकदामगौरी॥<br><br>652: इन्दीवरश्यामतनुः स्थिता तु यैषा परासन्नमहीतले च। भार्या मता माद्रवतीसुतस्य ज्येष्ठस्य सेयं कमलायताक्षी॥<br><br>653: इयं तु निष्टप्तसुवर्णगौरी राज्ञो विराटस्य सुता सपुत्रा। भार्याभिमन्योर्निहतो रणे यो द्रोणादिभिस्तैर्विरथो रंथस्थैः॥<br><br>654: एतास्तु सीमन्तशिरोरुहायाः शुल्कोत्तरीया नरराजपल्यः। राज्ञोऽस्य वृद्धस्य परं शताख्या: स्नुषा नृवीरा हतपुत्रनाथाः॥<br><br>655: एता यथामुख्यमुदाहता वो ब्राह्मण्यभावादृजुबुद्धिसत्त्वाः। सर्वा भवद्भिः परिपृच्छ्यमाना नरेन्द्रपल्यः सुविशुद्धसत्त्वाः॥<br><br>656: वैशम्पायन उवाच एवं स राजा कुरुवृद्धवर्यः समागतस्तैर्नरदेवपुत्रैः पप्रच्छ सर्वं कुशलं तदानीं गतेषु सर्वेष्वथ तापसेषु॥<br><br>657: योधेषु वाप्याश्रममण्डलं तं मुक्त्वा निविष्टेषु विमुच्य पत्रम्। स्त्रीवृद्धबाले च सुसंनिविष्टे यथार्हतस्तान् कुशलान्यपृच्छत्॥<br><br>658: धृतराष्ट्र उवाच युधिष्ठिर महाबाहो कच्चित् त्वं कुशली ह्यसि। सहितो भ्रातृभिः सर्वैः पौरजानपदैस्तथा॥<br><br>659: ये च त्वामनुजीवन्ति कच्चित् तेऽपि निरामयाः। सचिवा भृत्यवर्गाश्च गुरवश्चैव ते नृप॥<br><br>660: कच्चित् तेऽपि निरातङ्का वसन्ति विषये तव। कच्चिद् वर्तसि पौराणी वृत्तिं राजर्षिसेविताम्॥<br><br>661: कच्चिन्यायाननुच्छिद्य कोशस्तेऽभिप्रपूर्यते। अरिमध्यस्थमित्रेषु वर्तसे चानुरूपतः॥<br><br>662: ब्राह्मणानग्रहारैर्वा यथावदनुपश्यसि। कच्चित् ते परितुष्यन्ति शीलेन भरतर्षभ। ॥<br><br>663: शत्रवोऽपि कुतः पौरा भृत्या वा स्वजनोऽपि वा। कच्चिद् यजसि राजेन्द्र श्रद्धावान् पितृदेवताः॥<br><br>664: अतिथीनन्नपानेन कच्चिदर्चसि भारत। कच्चिन्नयपथे विप्राः स्वकर्मनिरतास्तव। ॥<br><br>665: क्षत्रिया वैश्यवर्गा वा शूद्रा वापि कुटुम्बिनः। कच्चित् स्त्रीबालवृद्धं ते न शोचति न याचते॥<br><br>666: जामयः पूजिताः कच्चित् तव गेहे नरर्षभ। कच्चिद् राजर्षिवंशोऽयं त्वामासाद्य महीपतिम्॥<br><br>667: यथोचितं महाराज यशसा नावसीदति। इत्येवंवादिनं तं स न्यायवित् प्रत्यभाषत॥<br><br>668: वैशम्पायन उवाच कुशलप्रश्नसंयुक्तं कुशलो वाक्यकर्मणि। कच्चित् ते वर्धते राजस्तपो दमशमौ च ते॥<br><br>669: युधिष्ठिर उवाच अपि मे जननी चेयं शुश्रूषुर्विगतक्लमा। अथास्याः सफलो राजन् वनवासो भविष्यति॥<br><br>670: इयं च माता ज्येष्ठा मे शीतवातावकर्शिता। घोरेण तपसा युक्ता देवी कच्चिन्न शोचति॥<br><br>671: हतान् पुत्रान् महावीर्यान् क्षत्रधर्मपरायणान्। नापध्यापति वा कच्चिदस्मान् पापकृतः सदा॥<br><br>672: क्व चासौ विदुरो राजन् नेमं पश्यामहे वयम्। सञ्जयः कुशली चायं कच्चिन्नु तपसि स्थिरः॥<br><br>673: वैशम्पायन उवाच इत्युक्तः प्रत्युवाचेदं धृतराष्ट्रो जनाधिपम्। कुशली विदुरः पुत्र तपो घोरं समाश्रितः॥<br><br>674: वायुभक्षो निराहारः कृशो धमनिसन्ततः। कदाचिद् दृश्यते विप्रैः शून्येऽस्मिन् कानने क्वचित्॥<br><br>675: इत्येवं ब्रुवतस्तस्य जटी वीटामुखः कृशः। दिग्वासा मलदिग्धाङ्गो वनरेणुसमुक्षितः॥<br><br>676: दूरादालक्षितः क्षत्ता तत्राख्यातो महीपतेः। निवर्तमानः सहसा राजन् दृष्ट्वाऽऽश्रमं प्रति॥<br><br>677: तमन्वधावन्नृपतिरेक एव युधिष्ठिरः। प्रविशन्तं वनं घोरं लक्ष्यालक्ष्यं क्वचित् क्वचित् । । भो भो विदुर राजाहं दयितस्ते युधिष्ठिरः। इति ब्रुवन्नरपतिस्तं यत्नादभ्यधावत॥<br><br>678: ततो विविक्त एकान्ते तस्थौ बुद्धिमतां वरः। विदुरो वृक्षमाश्रित्य कच्चितत्र वनान्तरे॥<br><br>679: तं राजा क्षीणभूयिष्ठमाकृतीमात्रसूचितम्। अभिजज्ञे महाबुद्धिं महाबुद्धियुधिष्ठिरः॥<br><br>680: युधिष्ठिरोऽहमस्मीति वाक्यमुक्त्वाग्रतः स्थितः। विदुरस्य श्रवे राजा तं च प्रत्यभ्यपूजयत्॥<br><br>681: ततः सोऽनिमिषो भूत्वा राजानं तमुदैक्षत। संयोज्य विदुरस्तस्मिन् दृष्टिं दृष्ट्या समाहितः॥<br><br>682: विवेश विदुरो धीमान् गात्रैर्गात्राणि चैव ह। प्राणान् प्राणेषु च दधदिन्द्रियाणीन्द्रियेषु च॥<br><br>683: स योगबलमास्थाय विवेश नृपतेस्तनुम्। विदुरो धर्मराजस्य तेजसा प्रज्वलन्निव॥<br><br>684: विदुरस्य शरीरं तु तथैव स्तब्धलोचनम्। वृक्षाश्रितं तदा राजा ददर्श गतचेतनम्॥<br><br>685: बलवन्तं तथाऽऽत्मानं मेने बहुगुणं तदा। धर्मराजो महातेजास्तच्च सस्मार पाण्डवः॥<br><br>686: पौराणामात्मनः सर्वं विद्यावान् स विशाम्पते। योगधर्मं महातेजा व्यासेन कथितं यथा॥<br><br>687: धर्मराजश्च तत्रैव संचस्कारयिषुस्तदा। दग्धुकामोऽभवद् विद्वानथ वागभ्यभाषत॥<br><br>688: भो भो राजन्न दग्धव्यमेतद् विदुरसंज्ञकम्। कलेवरमिहैवं ते धर्म एष सनातनः॥<br><br>689: लोकाः सान्तानिका नाम भविष्यन्त्यस्य भारत। यतिधर्ममवाप्तोऽसौ नैष शोच्यः परंतप॥<br><br>690: इत्युक्तो धर्मराज: स विनिवृत्य ततः पुनः। राज्ञो वैचित्रवीर्यस्य तत् सर्वं प्रत्यवेदयत्॥<br><br>691: ततः स राजा द्युतिमान् स च सर्वो जनस्तदा। भीमसेनादयश्चैव परं विस्मयमागताः॥<br><br>692: तच्छ्रुत्वा प्रीतिमान् राजा भूत्वा धर्मजमब्रवीत्। आपो मूलं फलं चैव ममेदं प्रतिगृह्यताम्॥<br><br>693: यदर्थो हि नरो राजस्तदर्थोऽस्यातिथिः स्मृतः। इत्युक्तः स तथेत्येवं प्राह धर्मात्मजो नृपम्॥<br><br>694: फलं मूलं च बुभुजे राज्ञा दत्तं सहानुजः। ततस्ते वृक्षमूलेषु कृतवासपरिग्रहाः। तां रात्रिमवसन् सर्वे फलमूलजलाशनाः॥<br><br>695: वैशम्पायन उवाच ततस्तु राजन्नेतेषामाश्रमे पुण्यकर्मणाम्। शिवा नक्षत्रसम्पन्ना सा व्यतीयाय शर्वरी॥<br><br>696: ततस्तत्र कथाश्चासंस्तेषां धर्मार्थलक्षणाः। विचित्रपदसंचारा नानाश्रुतिभिरन्विताः॥<br><br>697: पाण्डवास्त्वभितो मातुर्धरण्यां सुषुपुस्तदा। उत्सृज्य तु महार्हाणि शयनानि नराधिप। ॥<br><br>698: यदाहारोऽभवद् राजा धृतराष्ट्रो महामनाः। तदाहार नृवीरास्ते न्यवसंस्तां निशां तदा॥<br><br>699: व्यतीतायां तु शर्वर्यां कृतपौर्वाह्निकक्रियः। भ्रातृभिः सहितो राजा ददर्शाश्रममण्डलम्॥<br><br>700: सान्तःपुरपरीवारः सभृत्यः सपुरोहितः। यथासुखं यथोद्देशं धृतराष्ट्राभ्यनुज्ञया। ॥<br><br>701: ददर्श तत्र वेदीश्च संप्रज्वलितपावकाः। कृताभिषेकैर्मुनिभिर्हताग्निभिरुपस्थिताः॥<br><br>702: वानेयपुष्पनिकरैराज्यधूमोद्गमैरपि। ब्राह्मणे वपुषा युक्ता युक्ता मुनिगणस्य ताः॥<br><br>703: मृगयूथैरनुद्विग्नस्तत्र तत्र समाश्रितैः। अशङ्कितैः पक्षिगणैः प्रगीतैरिव च प्रभो॥<br><br>704: केकाभिर्नीलकण्ठानां दात्यूहानां च कूजितैः। कोकिलानां कुहुरवैः सुखैः श्रुतिमनोहरैः॥<br><br>705: प्राधीतद्विजघोषैश्च क्वचित् क्वचिदलंकृतम्। फलमूलसमाहारैर्महद्भिश्चोपशोभितम्॥<br><br>706: ततः स राजा प्रददौ तापसार्थमुपाहृतान्। कलशान् काञ्चनान् राजंस्तथैवौदुम्बरानपि। ॥<br><br>707: अजिनानि प्रवेणीश्च स्रुक् स्रुवं च महीपतिः। कमण्डलूंश्च स्थालीश्च पिठराणि च भारत॥<br><br>708: भाजनानि च लौहानि पात्रीश्च विविधा नृप। यद् यदिच्छति यावच्च यच्चान्यदपि भाजनम्॥<br><br>709: एवं स राजा धर्मात्मा परीत्याश्रममण्डलम्। वसु विश्राण्य तत् सर्वं पुनरायान्महीपतिः॥<br><br>710: कृताह्निकं च राजानं धृतराष्ट्रं महीपतिम्। ददर्शासीनमव्यग्रं गान्धारीसहितं तदा॥<br><br>711: मातरं चाविदूरस्थां शिष्यवत् प्रणतां स्थिताम्। कुन्तीं ददर्श धर्मात्मा शिष्टाचारसमन्विताम्॥<br><br>712: स तमभ्यर्च्य राजानं नाम संश्राव्य चात्मनः। निषीदेत्यभ्यनुज्ञातो बृस्यामुपविवेश ह॥<br><br>713: भीमसेनादश्यचैव पाण्डवा भरतर्षभ। अभिवाद्योपसंगृह्य निषेदुः पार्थिवाज्ञया॥<br><br>714: स तैः परिवृतो राजा शुशुभेऽतीव कौरवः। बिभ्रद् ब्राह्मीं श्रियं दीप्तां देवैरिव बृहस्पतिः॥<br><br>715: तथा तेषूपविष्टेषु समाजग्मुर्महर्षयः। शतयूपप्रभृतयः कुरुक्षेत्रनिवासिनः॥<br><br>716: व्यासश्च भगवान् विप्रो देवर्षिगणसेवितः। वृतः शिष्यैर्महातेजा दर्शयामास पार्थिवम्॥<br><br>717: ततः स राजा कौरव्यः कुन्तीपुत्रश्च वीर्यवान्। भीमसेनादयश्चैव प्रत्युत्थायाभ्यवादयन्॥<br><br>718: समागतस्ततो व्यासः शतयूपादिभिर्वृतः। धृतराष्ट्रं महीपालमास्यतामित्यभाषत। ॥<br><br>719: वरं तु विष्टरं कौश्यं कृष्णाजिनकुशोत्तरम्। प्रतिपदे तदा व्यासस्तदर्थमुपकल्पितम्॥<br><br>720: ते च सर्वे द्विजश्रेष्ठा विष्टरेषु समन्ततः। द्वैपायनाभ्यनुज्ञाता निषेदुर्विपुलौजसः॥<br><br>721: वैशम्पायन उवाच ततः समुपविष्टेषु पाण्डवेषु महात्मसु। व्यासः सत्यवतीपुत्र इदं वचनमब्रवीत्॥<br><br>722: धृतराष्ट्र महाबाहो कच्चित् ते वर्तते तपः। कच्चिन्मनस्ते प्रीणाति वनवासे नराधिप॥<br><br>723: कच्चिद्धृदि न ते शोको राजन् पुत्रविनाशजः। कच्चिज्ज्ञानानि सर्वाणि सुप्रसन्नानि तेऽनघ॥<br><br>724: कच्चिद् बुद्धिं दृढां कृत्वा चरस्यारण्यकं विधिम्। कच्चिद् वधूश्च गान्धारी न शोकेनाभिभूयते॥<br><br>725: महाप्रज्ञा बुद्धिमती देवी धर्मार्थदर्शिनी। आगमापायतत्त्वज्ञा कच्चिदेषा न शोचति॥<br><br>726: कच्चित् कुन्ती च राजंस्त्वां शुश्रूषत्यनहंकृता। या परित्यज्य स्वं पुत्रं गुरुशुश्रूषणे रता॥<br><br>727: कच्चिद् धर्मसुतो राजा त्वया प्रत्यभिनन्दितः। भीमार्जुनयमाश्चैव कच्चिदेतेऽपि सान्त्विताः॥<br><br>728: कच्चिन्नन्दसि दृष्ट्वैतान् कच्चित् ते निर्मलं मनः। कच्चिच्च शुद्धभावोऽसि जातज्ञानो नराधिप॥<br><br>729: एतद्धि त्रितयं श्रेष्ठं सर्वभूतेषु भारत। निर्वैरता महाराज सत्यमक्रोध एव च॥<br><br>730: कच्चित् तेन च मोहोऽस्ति वनवासेन भारत। स्ववशे वन्यमन्नं वा उपवासोऽपि वा भवेत्॥<br><br>731: विदितं चापि राजेन्द्र विदुरस्य महात्मनः। गमनं विधिनाऽनेन धर्मस्य सुमहात्मनः॥<br><br>732: माण्डव्यशापाद्धि स वै धर्मो विदुरतां गतः। महाबुद्धिर्महायोगी महात्मा सुमहामनाः॥<br><br>733: बृहस्पतिर्वा देवेषु शुक्रो वाप्यसुरेषु च। न तथा बुद्धिसम्पन्नो यथा स पुरुषर्षभः॥<br><br>734: तपोबलव्ययं कृत्वा सुचिरात् सम्भृतं तदा। माण्डव्येनर्षिणा धर्मो ह्यभिभूतः सनातनः॥<br><br>735: नियोगाद् ब्रह्मणः पूर्वे मया स्वेन बलेन च। वैचित्रवीर्यके क्षेत्रे जातः स सुमहामतिः॥<br><br>736: भ्राता तव महाराज देवदेवः सनातनः। धारणान्मनसा ध्यानाद् यं धर्मं कवयो विदुः॥<br><br>737: सत्येन संवर्धयति यो दमेन शमेन च। अहिंसया च दानेन तप्यमानः सनातनः॥<br><br>738: येन योगबलाज्जातः कुरुराजो युधिष्ठिरः। धर्म इत्येष नृपते प्राज्ञेनामितबुद्धिना॥<br><br>739: यथा वह्निर्यथा वायुर्यथाऽऽपः पृथिवी यथा। यथाऽऽकाशं तथा धर्म इह चामुत्र च स्थितः॥<br><br>740: सर्वगश्चैव राजेन्द्र सर्वं व्याप्य चराचरम्। दृश्यते देवदेवैः स सिद्धैर्निर्मुक्तकल्मषैः॥<br><br>741: यो हि धर्मः स विदुरो विदुरो यः स पाण्डवः। स एष राजन् दृश्यस्ते पाण्डवः प्रेष्यवत् स्थितः॥<br><br>742: प्रविष्टः स महात्मानं भ्राता ते बुद्धिसत्तमः। दृष्ट्वा महात्मा कौन्तेयं महायोगबलान्वितः॥<br><br>743: त्वां चापि श्रेयसा योक्ष्ये न चिराद् भरतर्षभ। संशयच्छेदनार्थाय प्राप्तं मां विद्धि पुत्रका॥<br><br>744: न कृतं यैः पुरा कैश्चित् कर्म लोके महर्षिभिः। आश्चर्यभूतं तपसः फलं तद् दर्शयामि वः॥<br><br>745: किमिच्छसि महीपाल मत्तः प्राप्तुमभीप्सितम्। द्रष्टुं स्प्रष्टुमथ श्रोतुं तत्कर्ताऽस्मि तवानघ। ॥<br><br>746: जनमेजय उवाच वनवासं गते विप्र धृतराष्ट्र महीपतौ। सभार्ये नृपशार्दूले बध्वा कुन्त्या समन्विते॥<br><br>747: विदुरे चापि संसिद्धे धर्मराजं व्यपाश्रिते। वसत्सु पाण्डुपुत्रेषु सर्वेष्वाश्रममण्डले॥<br><br>748: यत् तदाश्चर्यमिति वै करिष्यामीत्युवाच ह। व्यासः परमतेजस्वी महर्षिस्तद् वदस्व मे॥<br><br>749: वनवासे च कौरव्यः कियन्तं कालमच्युतः। युधिष्ठिरो नरपति→वसत् सजनस्तदा॥<br><br>750: किमाहाराश्च ते तत्र ससैन्या न्यवसन् प्रभो। सान्त:पुरा महात्मान इति तद् ब्रूहि मेऽनघ॥<br><br>751: वैशम्पायन उवाच तेऽनुज्ञातास्तदा राजन् कुरुराजेन पाण्डवाः। विविधान्यन्नपानानि विश्राम्यानुभवन्ति ते॥<br><br>752: मासमेकं विजह्वस्ते ससैन्यान्तःपुरा वने। अथ तत्रागमद् व्यासो यथोक्तं ते मयाऽनघ॥<br><br>753: तथा च तेषां सर्वेषां कथाभिर्नृपसंनिधौ। व्यासमन्वास्यतां राजन्नाजग्मुर्मुनयो परे॥<br><br>754: नारदः पर्वतश्चैव देवलश्च महातपाः। विश्वावसुस्तुम्बुस्च चित्रसेनश्च भारत॥<br><br>755: तेषामपि यथान्यायं पूजां चक्रे महातपाः। धृतराष्ट्राभ्यनुज्ञातः कुरुराजो युधिष्ठिरः॥<br><br>756: निषेदुस्ते ततः सर्वे पूजां प्राप्य युधिष्ठिरात्। आसनेषु च पुण्येषु बर्हिणेषु वरेषु च॥<br><br>757: तेषु तत्रोपविष्टेषु स तु राजा महामतिः। पाण्डुपुत्रैः परिवृतो निषसाद कुरूद्वह॥<br><br>758: गान्धारी चैव कुन्ती च द्रौपदी सात्वती तथा। स्त्रियश्चान्यास्तथान्याभिः सहोपविविशुस्ततः॥<br><br>759: तेषां तत्र कथा दिव्या धर्मिष्ठाश्चाभवन् नृप। ऋषीणां च पुराणानां देवासुरविमिश्रिताः॥<br><br>760: तत: कथान्ते व्यासस्तं प्रज्ञाचक्षुषमीश्वरम्। प्रोवाच वदतां श्रेष्ठः पुनरेव स तद् वचः॥<br><br>761: प्रीयमाणो महातेजाः सर्ववेदविदां वरः। विदितं मम राजेन्द्र यत् ते हृदि विवक्षितम्॥<br><br>762: दह्यमानस्य शोकेन तव पुत्रकृतेन वै। गान्धार्याश्चैव यद् दुःखं हृदि तिष्ठति नित्यदा॥<br><br>763: कुन्त्याश्च यन्महाराज द्रौपद्याश्च हृदि स्थितम्। यच्च धारयते तीव्र दुःखं पुत्रविनाशजम्॥<br><br>764: सुभद्रा कृष्णभगिनी तच्चापि विदितं मम। श्रुत्वा समागममिमं सर्वेषां वस्तुतो नृप॥<br><br>765: संशयच्छेदनार्थाय प्राप्तः कौरवनन्दन। इमे च देवगन्धर्वाः सर्वे चेमे महर्षयः॥<br><br>766: पश्यन्तु तपसो वीर्यमद्य मे चिरसम्भृतम्। तदुच्यतां महाप्राज्ञ कं कामं प्रददामि ते॥<br><br>767: प्रवणोऽस्मि वरं दातुं पश्य मे तपसः फलम्। एवमुक्तः स राजेन्द्रो व्यासेनामितबुद्धिना॥<br><br>768: मुहूर्तमिव संचिन्त्य वचनायोपचक्रमे। धन्योऽस्म्यनुगृहीतश्च सफलं जीवितं च मे॥<br><br>769: यन्मे समागमोऽोह भवद्भिः सह साधुभिः। अद्य चाप्यवगच्छामि गतिमिष्टामिहात्मनः॥<br><br>770: ब्रह्मकल्पैर्भवद्भिर्यत् समेतोऽहं तपोधनाः। दर्शनादेव भवतां पूतोऽहं नात्र संशयः॥<br><br>771: विद्यते न भयं चापि परलोकान्ममानधाः। किं तु तस्य सुदुर्बुद्धेर्मन्दस्यापनयैर्भृशम्॥<br><br>772: दूयते मे मनो नित्यं स्मरतः पृत्रगृद्धिनः। अपापाः पाण्डवा येन निकृताः पापबुद्धिना॥<br><br>773: घातिता पृथिवी येन सहया सनरद्विपा। राजानश्च महात्मानो नानाजनपदेश्वराः॥<br><br>774: आगम्य मम पुत्रार्थे सर्वे मृत्युवशं गताः। ये ते पितूंश्च दारांश्च प्राणांश्च मनसः प्रियान्॥<br><br>775: परित्यज्य गताः शूराः प्रेतराजनिवेशनम्। का नु तेषां गतिर्ब्रह्मन् मित्रार्थे ये हता मृधे॥<br><br>776: तथैव पुत्रपौत्राणां मम ये निहता युधि। दूयते मे मनोऽभीक्ष्णं घातयित्वा महाबलम्॥<br><br>777: भीष्मं शान्तनवं वृद्धं द्रोणं च द्विजसत्तमम्। मम पुत्रेण मूढेन पापेनाकृतबुद्धिना॥<br><br>778: क्षयं नीतं कुलं दीप्तं पृथिवीराज्यमिच्छता। एतत् सर्वमनुस्मृत्य दह्यमानो दिवानिशम्॥<br><br>779: न शान्तिमधिगच्छापि दुःखशोकसमाहतः। इति मे चिन्तयानस्य पितः शान्तिन विद्यते॥<br><br>780: वैशम्पायन उवाच तच्छुत्वा विविधं तस्य राजर्षेः परिदेवितम्। पुनर्नवीकृतः शोको गान्धार्या जनमेजय॥<br><br>781: कुन्त्या दुपदपुत्र्याश्च सुभद्रायास्तथैव च। तासां च वरनारीणां वधूनां कौरवस्य हा॥<br><br>782: पुत्रशोकसमाविष्टा गान्धारी त्विदमब्रवीत्। श्वशुरं बद्धनयना देवी प्राञ्जलिरुत्थिता॥<br><br>783: षोडशेमानि वर्षाणि गतानि मुनिपुङ्गव। अस्य राज्ञो हतान् पुत्राशोचतो न शमो विभो॥<br><br>784: पुत्रशोकसमाविष्टो निःश्वसन् ह्येष भूमिपः। न शेते वसतीः सर्वा धृतराष्ट्रो महामुने॥<br><br>785: लोकानन्यान् समर्थोऽसि स्रष्टुं सर्वांस्तपोबलात्। किमु लोकान्तरगतान् राज्ञो दर्शयितुं सुतान्॥<br><br>786: इयं च द्रौपदी कृष्णा हतज्ञातिसुता भृशम्। शौचत्यतीव सर्वासां स्नुषाणां दयिता स्नुषा॥<br><br>787: तथा कृष्णस्य भगिनी सुभद्रा भद्रभाषिणी। सौभद्रवधसंतप्ता भृशं शोचति भाविनी॥<br><br>788: इयं च भूरिश्रवसो भार्या परमसम्मता। भर्तृव्यसनशोकार्ता भृशं शोचति भाविनी॥<br><br>789: यस्यास्तुश्वशुरो धीमान् बाह्निकः स कुरूद्वहः। निहतः सोमदत्तश्च पित्रा सह महारणे॥<br><br>790: श्रीमतोऽस्य महाबुद्धेः संग्रामेष्वपलायिनः। पुत्रस्य ते पुत्रशतं निहतं यद् रणाजिरे॥<br><br>791: तस्य भार्याशतमिदं दुःखशोकसमाहतम्। पुनः पुनर्वर्धयानं शोकं राज्ञो ममैव च॥<br><br>792: तेनारम्भेण महता मामुपास्ते महामुने। ये च शूरा महात्मानः श्वशुरा मे महारथाः॥<br><br>793: सोमदत्तप्रभृतयः का नु तेषां गतिः प्रभो। तव प्रसादाद् भगवन् विशोकोऽयं महीपतिः॥<br><br>794: यथा स्याद् भविता चाहं कुन्ती चेयं वधूस्तव। इत्युक्तवत्यां गान्धार्यो कुन्ती व्रतकृशानना॥<br><br>795: प्रच्छन्नजातं पुत्रं तं सस्मारादित्यसंनिधम्। तामृषिर्वरदो व्यासो दूरश्रवणदर्शनः॥<br><br>796: अपश्यद् दुःखितां देवीं मातरं सव्यसाचिनः। तामुवाच ततो व्यासो यत् ते कार्यं विवक्षितम्॥<br><br>797: तद् ब्रूहि त्वं महाभागे यत् ते मनसि वर्तते। श्वशुराय तत: कुन्ती प्रणम्य शिरसा तदा॥<br><br>798: उवाच वाक्यं सव्रीडा विवृण्वाना पुरातनम्॥<br><br>799: श्वशुराय तत: कुन्ती प्रणम्य शिरसा तदा॥<br><br>800: उवाच वाक्यं सव्रीडा विवृण्वाना पुरातनम्॥<br><br>801: कुन्त्युवाच भगवश्वशुरो मेऽसि दैवतस्यापि दैवतम्। स मे देवातिदेवस्त्वं शृणु सत्या गिरं मम॥<br><br>802: तपस्वी कोपनो विप्रो दुर्वासा नाम मे पितुः। भिक्षामुपातो भोक्तुं तमहं पर्यतोषयम्॥<br><br>803: शौचेन त्वागसस्त्यागैः शुद्धेन मनसा तथा। कोपस्थानेष्वपि महत्स्वकुष्यन्न कदाचन। ॥<br><br>804: स प्रीतो वरदो मेऽभूत् कृतकृत्यो महामुनिः। अवश्यं ते गृहीतव्यमिति मां सोऽब्रवीद् वचः॥<br><br>805: ततः शापभयाद् विप्रमवोचं पुनरेव तम्। एवमस्त्विति च प्राह पुनरेव स मे द्विजः॥<br><br>806: धर्मस्य जननी भद्रे भवित्री त्वं शुभानने। वशे स्थास्यन्ति ते देवा यांस्त्वमावाहयिष्यसि॥<br><br>807: इत्युक्त्वान्तर्हितो विप्रस्ततोऽहं विस्मिताभवम्। न च सर्वास्ववस्थासु रमृतिर्मे विप्रणश्यति॥<br><br>808: अथ हर्म्यतलस्थाहं रविमुद्यन्तमीक्षती। संस्मृत्य तदृषेर्वाक्यं स्पृहयन्ती दिवानिशम्॥<br><br>809: स्थिताऽहं बालभावेन तत्र दोषमबुद्ध्यती। अथ देवः सहस्रांशुमत्समीपगतोऽभवत्॥<br><br>810: द्विधा कृत्वाऽऽत्मनो देहं भूमौ च गगनेऽपि च। तताप लोकानेकेन द्वितीयेनागमत् स माम्॥<br><br>811: स मामुवाच वेपन्तीं वरं मत्तो वृणीष्व ह। गम्यतामिति तं चाहं प्रणम्य शिरसाऽवदम्॥<br><br>812: स मामुवाच तिग्मांशुवृथाऽऽह्वानं न मे क्षमम्। धक्ष्यामि त्वां च विप्रं च येन दत्तो वरस्तव॥<br><br>813: तमहं रक्षती विप्रं शापादनपकारिणम्। पुत्रो मे त्वत्समो देव भवेदिति ततोऽब्रवम्॥<br><br>814: ततो मां तेजसाऽऽविश्य मोहयित्वा च भानुमान् । उवाच भविता पुत्रस्तवेत्यभ्यगमद् दिवम्॥<br><br>815: ततोऽहमन्तर्भवने पितुर्वृत्तान्तरक्षिणी। गूढोत्पन्नं सुतं बालं जले कर्णमवासृजम्॥<br><br>816: नूनं तस्येव देवस्य प्रसादात् पुनरेव तु। कन्याऽहमभवं विप्र यथा प्राह स मामृषिः॥<br><br>817: स मया मूढया पुत्रो ज्ञायमानोऽप्युपेक्षितः। तन्मां दहति विप्रर्षे यथा सुविदितं तव॥<br><br>818: यदि पापमपापं वा तवैतद् विवृतं मया। तन्मे दहन्तं भगवन् व्यपनेतुं त्वमर्हसि॥<br><br>819: यच्चास्य राज्ञो विदितं हृदिस्थं भवतोऽनघ। तं चायं लभतां काममद्यैव मुनिसत्तम॥<br><br>820: इत्युक्तः प्रत्युवाचेदं व्यासो वेदविदां वरः। साधु सर्वमिदं भाव्यमेवमेतद् यथाऽऽत्य माम्॥<br><br>821: अपराधश्च ते नास्ति कन्याभावं गता ह्यसि। देवाश्चैश्चर्यवन्तो वै शरीराण्याविशन्ति वै॥<br><br>822: सन्ति देवनिकायाश्च संकल्पाज्जनयन्ति ये। वाचा दृष्ट्या तथा स्पर्शात् संघर्षेणेति पञ्चधा। ॥<br><br>823: मनुष्यधर्मो दैवेन धर्मेण हि न दुष्यति। इति कुन्ति विजानीहि व्येतु ते मानसो ज्वरः॥<br><br>824: सर्वं बलवतां पथ्यं सर्वं बलवतां शुचि। सर्वं बलवतां धर्मः सर्वं बलवतां स्वकम्॥<br><br>825: व्यास उवाच भद्रे द्रक्ष्यसि गान्धारि पुत्रान् भ्रातॄन् सखींस्तथा। वधूश्च पतिभिः सार्धं निशि सुप्तोत्थिता इव॥<br><br>826: कर्णं द्रक्ष्यति कुन्ती च सौभद्रं चापि यादवी। द्रौपदी पञ्च पुत्रांश्च पितॄन् भ्रातूंस्तथैव च॥<br><br>827: पूर्वमेवैष हृदये व्यवसायोऽभवन्मम। यदास्मि चोदितो राज्ञा भवत्या पृथयैव च॥<br><br>828: न ते शोच्या महात्मानः सर्व एव नरर्षभाः। क्षत्रधर्मपराः सन्तस्तथा हि निधनं गताः॥<br><br>829: भवितव्यमवश्यं तत् सुरकार्यमनिन्दिते। अवतेरुस्ततः सर्वे देवभागा महीतलम्॥<br><br>830: गन्धर्वाप्सरसश्चैव पिशाचा गुह्मराक्षसाः। तथा पुण्यजनाश्चैव सिद्धा देवर्षयोऽपि च॥<br><br>831: देवाश्च दानवाश्चैव तथा देवर्षयोऽमलाः। त एते निधनं प्राप्ताः कुरुक्षेत्रे रणाजिरे॥<br><br>832: गन्धर्वराजो यो धीमान् धृतराष्ट्र इति श्रुतः। स एव मानुषे लोके धृतराष्ट्र: पतिस्तव॥<br><br>833: पाण्डुं मरुद्गणाद् विद्धि विशिष्टतममच्युतम्। धर्मस्यांशोऽभवत् क्षत्ता राजा चैव युधिष्ठिरः॥<br><br>834: कलिं दुर्योधनं विद्धि शकुनि द्वापरं तथा। दुःशासनादीन् विद्धि त्वं राक्षसाशुभदर्शने॥<br><br>835: मरुद्गणाद् भीमसेनं बलवन्तमरिंदमम्। विद्धि त्वं तु नरमृषिमिमं पार्थं धनञ्जयम्॥<br><br>836: नारायणं हृषीकेशमश्विनौ यमजौ तथा। यः स वैरार्थमुद्भूतः संघर्षजननस्तथा। तं कर्णं विद्धि कल्याणि भास्करं शुभदर्शने॥<br><br>837: यश्च पाण्डवदायादो हतः षड्भिर्महारथैः। स सोम इह सोभद्रो योगादेवाभवद् द्विधा॥<br><br>838: द्विधा कृत्वाऽऽत्मनो देहमादित्यं तपतां वरम्। लोकांश्च तापयानं वै विद्धि कर्णं च शोभने॥<br><br>839: द्रौपद्या सह सम्भूतं धृष्टद्युम्नं च पावकात्। अग्नेर्भागं शुभं विद्धि राक्षसं तु शिखण्डिनम्॥<br><br>840: द्रोणं बृहस्पतेर्भागं विद्धि द्रौणिं च रुद्रजम्। भीष्मं च विद्धि गाङ्गेयं वसुं मानुषतां गतम्॥<br><br>841: एवमेते महाप्रज्ञे देवा मानुष्यमेत्य हि। ततः पुनर्गताः स्वर्गं कृते कर्मणि शोभने। ॥<br><br>842: यच्च वै हृदि सर्वेषां दुःखमेतच्चिरं स्थितम्। तदद्य व्यपनेष्यामि परलोककृताद् भयात्॥<br><br>843: सर्वे भवन्तो गच्छन्तु नदीं भागीरथी प्रति। तत्र द्रक्ष्यथ तान् सर्वान् ये हतास्तत्र संयुगे॥<br><br>844: वैशम्पायन उवाच इति व्यासस्य वचनं श्रुत्वा सर्वो जनस्तदा। महता सिंहनादेन गङ्गामभिमुखो ययौ॥<br><br>845: धृतराष्ट्राश्च सामात्यः प्रययौ सह पाण्डवैः। सहितो मुनिशार्दूलैर्गन्धर्वैश्च समागतैः॥<br><br>846: ततो गङ्गां समासाद्य क्रमेण स जनार्णवः। निवासमकरोत् सर्वो यथाप्रीति यथासुखम्॥<br><br>847: राजा च पाण्डवैः सार्धमिष्टे देशे सहानुगः। निवासमकरोद् धीमान् सस्त्रीवृद्धपुरःसरः॥<br><br>848: जगाम तदहश्चापि तेषां वर्षशतं यथा। निशां प्रतीक्षमाणानां दिदृक्षूणां मृतान् नृपान्॥<br><br>849: अथ पुण्यं गिरिवरमस्तमभ्यगमद् रविः। ततः कृताभिषेकास्ते नैशं कर्म समाचरन्॥<br><br>850: वैशम्पायन उवाच ततो निशायां प्राप्तायां कृतसायाह्निकक्रियाः। व्यासमभ्यगमन् सर्वे ये तत्रासन् समागताः॥<br><br>851: धृतराष्ट्रस्तु धर्मात्मा पाण्डवैः सहितस्तदा। शुचिरेकमना सार्धमृषिभिस्तैरुपाविशत्॥<br><br>852: गान्धार्या सह नार्यस्तु सहिताः समुपाविशन्। पौरजानपदश्चापि जनः सर्वो यथावयः॥<br><br>853: ततो व्यास महातेजः पुण्यं भागीरथीजलम्। अवगाह्याजुहावाथ सर्वान् लोकान् महामुनिः॥<br><br>854: पाण्डवानां च ये योधाः कौरवाणां च सर्वशः। राजानश्च महाभागा नानादेशनिवासिनः॥<br><br>855: ततः सुतुमुल: शब्दो जलान्ते जनमेजय। प्रादुरासीद् यथापूर्वे कुरुपाण्डवसेनयोः॥<br><br>856: ततस्ते पार्थिवाः सर्वे भीष्मद्रोणपुरोगमाः। ससैन्याः सलिलात् तस्मात् समुत्तस्थुः सहस्रशः॥<br><br>857: विराटद्रुपदौ चैव सहपुत्रौ ससैनिकौ। द्रौपदेयाश्च सौभद्रो राक्षसश्च घटोत्कचः॥<br><br>858: कर्णदुर्योधनौ चैव शकुनिश्च महारथः। दुःशासनादयश्चैव धार्तराष्ट्रा महाबलाः॥<br><br>859: जारासंधिभगदत्तो जलसंधश्च वीर्यवान्। भूरिश्रवाः शलः शल्यो वृषसेनश्च सानुजः॥<br><br>860: लक्ष्मणो राजपुत्रश्च धृष्टद्युम्नस्य चात्मजाः। शिखण्डिपुत्राः सर्वे च धृष्टकेतुश्च सानुजः॥<br><br>861: अचलो वृषकश्चैव राक्षसश्चाष्यलायुधः। बाह्निकः सोमदत्तश्च चेकितानश्च पार्थिवः॥<br><br>862: एते चान्ये च बहवो बहुत्वाद् ये न कीर्तिताः। सर्वे भासुरदेहास्ते समुत्तस्थुर्जलात्ततः॥<br><br>863: यस्य वीरस्य यो वेषो यो ध्वजो यच्च वाहनम्। तेन तेन व्यदृश्यन्त समुपेता नराधिपाः॥<br><br>864: दिव्याम्बरधराः सर्वे सर्वे भ्राजिष्णुकुण्डलाः। निर्वैरा निरहङ्कारा विगतक्रोधमत्सराः॥<br><br>865: गन्धर्वैरुपगीयन्तः स्तूयमानाच वन्दिभिः। दिव्यमाल्याम्बरधरा वृताश्चाप्सरसां गणैः॥<br><br>866: धृतराष्ट्रस्य च तदा दिव्यं चक्षुर्नराधिप। मुनिः सत्यवतीपुत्रः प्रीतः प्रादात् तपोबलात्॥<br><br>867: दिव्यज्ञानबलोपेता गान्धारी च यशस्विनी। ददर्श पुत्रांस्तान् सर्वान् ये चान्येऽपि मृधे हताः॥<br><br>868: तदद्युतमचिन्त्यं च सुमहल्लोमहर्षणम्। विस्मितः स जन: सर्वो ददर्शानिमिषेक्षणः॥<br><br>869: तदुत्सवमहोदग्रं हृष्टनारीनराकुलम्। आश्चर्यभूतं ददृशे चित्रं पटगतं यथा। ॥<br><br>870: धृतराष्ट्रस्तु तान् सर्वान् पश्यन् दिव्येन् चक्षुषा। मुमुदे भरतश्रेष्ठ प्रसादात् तस्य वै मुनेः॥<br><br>871: तदद्युतमचिन्त्यं च सुमहल्लोमहर्षणम्। विस्मितः स जन: सर्वो ददर्शानिमिषेक्षणः॥<br><br>872: तदुत्सवमहोदग्रं हृष्टनारीनराकुलम्। आश्चर्यभूतं ददृशे चित्रं पटगतं यथा। ॥<br><br>873: धृतराष्ट्रस्तु तान् सर्वान् पश्यन् दिव्येन् चक्षुषा। मुमुदे भरतश्रेष्ठ प्रसादात् तस्य वै मुनेः॥<br><br>874: वैशम्पायन उवाच ततस्ते पुरुषश्रेष्ठाः समाजग्मुः परस्परम्। विगतक्रोधमात्सर्याः सर्वे विगतकल्मषाः॥<br><br>875: विधि परममास्थाय ब्रह्मर्षिविहितं शुभम्। संहृष्टमनसः सर्वे देवलोके इवामराः॥<br><br>876: पुत्रः पित्रा च मात्रा च भार्याश्च पतिभिः सह। भ्रात्रा भ्राता सखा चैव सख्या राजन् समागताः॥<br><br>877: पाण्डवास्तु महेष्वासं कर्णं सौभद्रमेव च। सम्प्रहर्षात् समाजग्मुर्दोपदेयांश्च सर्वशः॥<br><br>878: ततस्ते प्रीयमाणा वै कर्णेन सह पाण्डवाः। समेत्य पृथिवीपाल सौहृद्ये च स्थिता भवन॥<br><br>879: परस्परं समागम्य योधास्ते भरतर्षभ। मुनेः प्रसादात् ते ह्येवं क्षत्रिया नष्टमन्यवः॥<br><br>880: असौहृदं परित्यज्य सौहदे पर्यवस्थिताः एवं समागताः सर्वे गुरुभिर्बान्धवैः सह॥<br><br>881: पुत्रैश्च पुरुषव्याघ्राः कुरवोऽन्ये च पार्थिवाः। तां रात्रिमखिलामेवं विहत्य प्रीतमानसाः॥<br><br>882: मेनिरे परितोषेण नृपाः स्वर्गसदो यथा। नात्र शोको भयं त्रासो नारति यशोऽभवत्। । ९। परस्परं समागम्य योधानां भरतर्षभ। समागतास्ताः पितृभिर्भ्रातृभिः पतिभिः सुतैः॥<br><br>883: मुदं परमिकां प्राप्य नार्यो दुःखमथात्यजन्। एकां रात्रि विहृत्यैव ते वीरास्ताश्च योषितः॥<br><br>884: आमन्त्र्यान्योन्यमाश्लिष्य ततो जग्मुर्यथागतम्। ततो विसर्जयामास लोकांस्तान् मुनिपुङ्गवः॥<br><br>885: क्षणेनान्तर्हिताश्चैव प्रेक्षतामेव तेऽभवन्। अवगाह्य महात्मानः पुण्यां भागीरथी नदीम्॥<br><br>886: सरथाः सध्वजाश्चैव स्वानि वेश्मानि भेजिरे। देवलोकं ययुः केचित् केचिद् ब्रह्मसदस्तथा॥<br><br>887: केचिच्च वारुणं लोकं केचित् कौबेरमाप्नुवन्। ततो वैवस्वतं लोकं केचिच्चैवाप्नुवन्नृपाः॥<br><br>888: राक्षसानां पिशाचानां केचिच्चाप्युत्तरान् कुरून्। विचित्रगतयः सर्वे यानवाप्यामरैः सह॥<br><br>889: आजग्मुस्ते महात्मानः सवाहाः सपदानुगाः। गतेषु तेषु सर्वेषु सलिलस्थो महामुनिः॥<br><br>890: धर्मशीलो महातेजाः कुरूणां हितकृत् तथा। ततः प्रोवाच ताः सर्वाः क्षत्रिया निहतेश्वराः॥<br><br>891: या याः पतिकृतान् लोका निच्छन्ति परमस्त्रियः। ता जाह्नवीजलं क्षिप्रं मवगाहन्त्वतन्द्रिताः॥<br><br>892: ततस्तस्य वचः श्रुत्वा श्रदधाना वराङ्गनाः। श्वशुरं समनुज्ञाप्य विविशुर्जाह्नवीजलम्॥<br><br>893: विमुक्ता मानुषैर्देहैस्ततस्ता भर्तृभिः सह। समाजग्मुस्तदा साध्व्यः सर्वा एव विशाम्पते॥<br><br>894: एवं क्रमेण सर्वास्ताः शीलवत्यः पतिव्रताः। प्रविश्य क्षत्रिया मुक्ता जग्मुर्भर्तृसलोकताम्॥<br><br>895: दिव्यरूपसमायुक्ता दिव्याभरणभूषिताः। दिव्यमाल्याम्बरधरा यथाऽऽसां पतयस्तथा॥<br><br>896: ताः शीलगुणसम्पन्ना विमानस्था गतक्लमाः। सर्वाः सर्वगुणोपेताः स्वस्थानं प्रतिपेदिरे॥<br><br>897: यस्य यस्य तु यः कामस्तस्मिन् काले बभूव ह। तं तं विसृष्टवान् व्यासो वरदो धर्मवत्सलः॥<br><br>898: तच्छ्रुत्वा नरदेवानां पुनरागमनं नराः। जहषुर्मुदिताश्चासन् नानादेशगता अपि॥<br><br>899: प्रियैः समागमं तेषां यः सम्यक् शृणुयान्नरः। प्रियाणि लभते नित्यमिह च प्रेत्य चैव सः॥<br><br>900: इष्टबान्धवसंयोगमनायासमनामयम्। यश्चैतच्छावयेद् विद्वान् विदुषो धर्मवित्तमः॥<br><br>901: स यशः प्राप्नुयाल्लोके परत्र च शुभां गतिम्। स्वाध्याययुक्ता मनुजास्तपोयुक्ताश्च भारत॥<br><br>902: साध्वाचारा दमोपेता दाननिषूतकल्मषाः। ऋजवः शुचयः शान्ता हिंसानृतविवर्जिताः॥<br><br>903: आस्तिकाः श्रद्दधानाश्च धृतिमन्तश्च मानवाः। श्रुत्वाऽऽश्चर्यमिदं पर्व हवाप्स्यन्ति परां गतिम्॥<br><br>904: सौतिरुवाच एतच्छुत्वा नृपो विद्वान् हृष्टोऽभूज्जनमेजयः। पितामहानां सर्वेषां गमनागमनं तदा॥<br><br>905: अब्रवीच्च मुदा युक्तः पुनरागमनं प्रति। कथं नु त्यक्तदेहानां पुनस्तद्रूपदर्शनम्॥<br><br>906: इत्युक्तः स द्विजश्रेष्ठो व्यासशिष्यः प्रतापवान्। प्रोवाच वदतां श्रेष्ठस्तं नृपं जनमेजयम्॥<br><br>907: वैशम्पायन उवाच अविप्रणाशः सर्वेषां कर्मणामिति निश्चयः। कर्मजानि शरीराणि तथैवाकृतयो नृप॥<br><br>908: महाभूतानि नित्यानि भूताधिपतिसंश्रयात्। तेषां च नित्यसंवासो न विनाशो वियुज्यताम्॥<br><br>909: अनायासकृतं कर्म सत्यः श्रेष्ठः फलागमः। आत्मा चैभिः समायुक्तः सुखदुःखमुपाश्नुते॥<br><br>910: अविनाश्यस्तथायुक्तः श्रेत्रज्ञ इति निश्चयः। भूतानामात्मको भावो यथासौ न वियुज्यते॥<br><br>911: यावन्न क्षीयते कर्म तावत् तस्य स्वरूपता। क्षीणकर्मा नरो लोके रूपान्यत्वं नियच्छति॥<br><br>912: नानाभावास्तथैकत्वं शरीरं प्राप्य संहताः। भवन्ति ते तथा नित्याः पृथग्भावं विजानताम्॥<br><br>913: अश्वमेधे श्रुतिश्चयमश्वसंज्ञपनं प्रति। लोकान्तरगता नित्यं प्राणा नित्यं शरीरिणाम्॥<br><br>914: अहं हितं वदाम्येतत् प्रियं चेत् तव पार्थिव। देवयाना हि पन्थानः श्रुतास्ते यज्ञसंस्तरे॥<br><br>915: आहृतो यत्र यज्ञस्ते तत्र देवा हितास्तव। यदा समन्विता देवाः पशूनां गमनेश्वराः॥<br><br>916: गतिमन्तश्च तेनेष्टा नान्ये नित्या भवन्त्युत। नित्येऽस्मिन् पञ्चके वर्गे नित्ये चात्मनि पूरुषः॥<br><br>917: अस्य नानासमायोगं यः पश्यति वृथामतिः। वियोगे शोचतेऽत्यर्थं स बाल इति मे मतिः॥<br><br>918: वियोगे दोषदर्शी यः संयोगं स विसर्जयेत्। असङ्गे सङ्गमो नास्ति दुःखं भुवि वियोगजम्॥<br><br>919: परापरज्ञस्त्वपरो नाभिमानादुदीरितः। अपरज्ञः परां बुद्धिं ज्ञात्वा मोहाद् विमुच्यते॥<br><br>920: अदर्शनादापतितः पुनश्चादर्शनं गतः। नाहं तं वेद्मि नासौ मां न च मेऽस्ति विरागता॥<br><br>921: येन येन शरीरेण करोत्ययमनीश्वरः। तेन तेन शरीरेण तदवश्यमुपाश्नुते। मानसं मनसाऽऽप्नोति शरीरं च शरीरवान्॥<br><br>922: अदृष्ट्वा तु नृपः पुत्रान् दर्शनं प्रतिलब्धवान्। ऋषेः प्रसादात् पुत्राणां स्वरूपाणां कुरूद्वह॥<br><br>923: स राजा राजधर्माश्च ब्रह्मोपनिषदं तथा। अवाप्तवान्नरश्रेष्ठो बुद्धिनिश्चयमेव च॥<br><br>924: विदुरश्च महाप्राज्ञो ययौ सिद्धिं तपोबलात्। धृतराष्ट्रः समासाद्य व्यासं चैव तपस्विनम्॥<br><br>925: जनमेजय उवाच ममापि वरदो व्यासो दर्शयेत् पितरं यदि। तद्रूपवेषवयसं श्रद्दध्यां सर्वमेव ते॥<br><br>926: प्रियं मे स्यात् कृतार्थश्च स्यामहं कृतनिश्चयः। प्रसादादृषिमुख्यस्य मम कामः समृध्यताम्॥<br><br>927: सौतिरुवाच इत्युक्तवचने तस्मिन् नृपे व्यासः प्रतापवान्। प्रसादमकरोद् धीमानानयच्च परीक्षितम्॥<br><br>928: ततस्तद्रूपवयसमागतं नृपतिं दिवः। श्रीमन्तं पितरं राजा ददर्श जनमेजयः॥<br><br>929: शमीकं च महात्मानं पुत्रं तं चास्य शृङ्गिणम्। अमात्या ये बभूवश्च राजस्तानं ददर्श ह॥<br><br>930: ततः सोऽवभृथे राजा मुदितो जनमेजयः। पितरं स्नापयामास स्वयं सस्नौ च पार्थिवः॥<br><br>931: स्नात्वा स नृपतिर्विप्रमास्तीकमिदमब्रवीत्। यायावरकुलोत्पन्नं जरत्कारुसुतं तदा॥<br><br>932: आस्तीक विविधाश्चर्यो यज्ञोऽयमिति मे मतिः। यदद्यायं पिता प्राप्तो मम शोकप्रणाशनः॥<br><br>933: आस्तीक उवाच ऋषिद्वैपायनो यत्र पुराणस्तपो निधिः। यज्ञे कुरुकुलश्रेष्ठ तस्य लोकावुभौ जितौ॥<br><br>934: श्रुतं विचित्रमाख्यानं त्वया पाण्डवनन्दन। सर्पाश्च भस्मसान्नीता गताश्च पदवीं पितुः॥<br><br>935: कथंचित् तक्षको मुक्तः सत्यत्वात् तव पार्थिव। ऋषयः पूजिताः सर्वे गतिर्दृष्टा महात्मनः॥<br><br>936: प्राप्तः सुविपुलो धर्मः पापविनाशनम्। विमुक्तो हृदयग्रन्थिरुदारजनदर्शनात्॥<br><br>937: ये च पक्षधरा धर्मे सद्वृत्तरुचयश्च ये। यान् दृष्ट्वाहीयते पापं तेभ्यः कार्यानमस्क्रिया॥<br><br>938: सौति उवाच एतच्छुत्वा द्विजश्रेष्ठात् स राजा जनमेजयः। पूजयामास तमृषिमनुमान्य पुनः पुनः॥<br><br>939: पप्रच्छ तमृर्षि चापि वैशम्पायनमच्युतम्। कथावशेषं धर्मज्ञो वनवासस्य सत्तम॥<br><br>940: जनमेजय उवाच दृष्ट्वा पुत्रांस्तथा पौत्रान् सानुबन्धान् जनाधिपः। धृतराष्ट्रः किमकरोद् राजा चैव युधिष्ठिरः॥<br><br>941: वैशम्पायन उवाच तद् दृष्ट्वा महदाश्चर्ये पुत्राणां दर्शनं नृप। वीतशोकः स राजर्षिः पुनराश्रममागमत्॥<br><br>942: इतरस्तु जनः सर्वस्ते चैव परमर्षयः। प्रतिजग्मुर्यथाकामं धृतराष्ट्राभ्यनुज्ञया॥<br><br>943: पाण्डवास्तु महात्मानो लघुभूयिष्ठसैनिकाः। पुनर्जग्मुर्महात्मानं सदारास्तं महीपतिम्॥<br><br>944: तत्राश्रमपदं धीमान् ब्रह्मर्षिर्लोकपूजितः। मुनिः सत्यवतीपुत्रो धृतराष्ट्रमभाषत॥<br><br>945: धृतराष्ट्र महाबाहो शृणु कौरवनन्दन। श्रुतं ते ज्ञानवृद्धानामृषीणां पुण्यकर्मणाम्॥<br><br>946: श्रद्धाभिजनवृद्धानां वेदवेदाङ्गवेदिनाम्। धर्मज्ञानां पुराणानां वदतां विविधाः कथाः॥<br><br>947: मा स्म शोके मनः कार्षीर्दिष्टेन व्यथते बुधः। श्रुतं देवरहस्यं ते नारदाद् देवदर्शनात्॥<br><br>948: गतास्ते क्षत्रधर्मेण शस्त्रपूतां गर्ति शुभाम्। यथा दृष्टास्त्वया पुत्रास्तथा कामविहारिणः॥<br><br>949: युधिष्ठिरः स्वयं धीमान् भवन्तमनुरुध्यते। सहितो भ्रातृभिः सर्वैः सदारः ससुहृज्जनः॥<br><br>950: विसर्जयैनं यात्वेष स्वराज्यमनुशासताम्। मास: समधिकस्तेषामतीतो वसतां वने॥<br><br>951: एतद्धि नित्यं यत्नेन पदं रक्ष्यं नराधिप। बहुप्रत्यर्थिकं ह्येतद् राज्यं नाम कुरुद्वह॥<br><br>952: इत्युक्तः कौरवो राजा व्यासेनातुलतेजसा। युधिष्ठिरमथाहूय वाग्मी वचनमब्रवीत्॥<br><br>953: अजातशत्रो भद्रं ते शृणु मे भ्रातृभिः सह। त्वत्प्रसादान्महीपाल शोको नास्मान् प्रबाधते॥<br><br>954: रमे चाहं त्वया पुत्र पुरेव गजसाह्वये। नाथेनानुगतो विद्वन् प्रियेषु परिवर्तिना॥<br><br>955: प्राप्तं पुत्रफलं त्वत्तः प्रीतिर्मे परमा त्वयि। न मे मन्युर्महाबाहो गम्यतां पुत्र मा चिरम्॥<br><br>956: भवन्तं चेह सम्प्रेक्ष्य तपो मे परिहीयते। तपोयुक्तं शरीरं च त्वां दृष्ट्वा धारितं पुनः॥<br><br>957: मातरौ ते तथैवेमे शीर्णपर्णकृताशने। मम तुल्यव्रते पुत्र न चिरं वर्तयिष्यतः॥<br><br>958: दुर्योधनप्रभृतयो दृष्टा लोकान्तरं गताः। व्यासस्य तपसो वीर्याद् भवतश्च समागमात्॥<br><br>959: प्रयोजनं च निर्वृत्तं जीवितस्य ममानघ। उग्रं तपः समास्थास्ये त्वमनुज्ञातुमर्हसि॥<br><br>960: त्वय्यद्य पिण्डः कीर्तिश्च कुलं चेदं प्रतिष्ठितम्। श्वो वाद्य वा महाबाहो गम्यतां पुत्र मा चिरम्॥<br><br>961: राजनीति: सुबहुशः श्रुता : सुबहुशः श्रुता ते भरतर्षभ। संदेष्टव्यं ने पश्यामि कृतं मे भवता विभो॥<br><br>962: वैशम्पायन उवाच इत्युक्तवचनं तं तु नृपो राजानमब्रवीत्। न मामर्हसि धर्मज्ञ परित्यक्तुमनागसम्॥<br><br>963: कामं गच्छन्तु मे सर्वे भ्रातरोऽनुचरास्तथा। भवन्तमहमन्विष्ये मातरौ च यतव्रतः॥<br><br>964: तमुवाचाथ गान्धारी मैवं पुत्र शृणुष्व च। त्वय्यधीनं कुरुकुलं पिण्डश्च श्वशुरस्य मे॥<br><br>965: गम्यतां पुत्र पर्याप्तमेतावत् पूजिता वयम्। राजा यदाह तत् कार्यं त्वया पुत्र पितुर्वचः॥<br><br>966: वैशम्पायन उवाच इत्युक्तः स तु गान्धार्या कुन्तीमिदमभाषत। स्नेहबाष्पाकुले नेत्रे प्रमृज्य रुदतीं वचः॥<br><br>967: विसर्जयति मां राजा गान्धारी च यशस्विनी। भवत्यां बद्धचित्तस्तु कथं यास्यामि दुःखितः॥<br><br>968: न चोत्सहे तपोविघ्नं कर्तुं ते धर्मचारिणि। तपसो हि परं नास्ति तपसा विन्दते महत्॥<br><br>969: ममापि न तथा राज्ञि राज्ये बुद्धिर्यथा पुरा। तपस्येवानुरक्तं मे मनः सर्वात्मना तथा। ॥<br><br>970: शून्येयं च मही कृत्स्ना न मे प्रीतिकरी शुभे। बान्धवा नः परिक्षीणा बलं नो न यथा पुरा। ॥<br><br>971: पञ्चालाः सुभृशं क्षीणां: कथामात्रावशेषिताः। न तेषां कुलकर्तारं कंचित् पश्याम्यहं शुभे॥<br><br>972: सर्वे हि भस्मसान्नीतास्ते द्रोणेन रणाजिरे. अवशिष्टाश्च निहता द्रोणपुत्रेण वै निशि॥<br><br>973: चेदयश्चैव मत्स्याश्च दृष्टपूर्वास्तथैव नः। केवलं वृष्णिचक्रं च वासुदेवपरिग्रहात्॥<br><br>974: यद् दृष्ट्वा स्थातुमिच्छामि धर्मार्थं नार्थहेतुतः। शिवेन पश्य न: सर्वान् दुर्लभं तव दर्शनम्॥<br><br>975: अविषह्यं च राजा हि तीन चारप्स्यते तपः। एतच्छ्रुत्वा महाबाहुः सहदेवो युधां पतिः॥<br><br>976: युधिष्ठिरमुवाचेदं बाष्पव्याकुललोचनः। नोत्सहेऽहं परित्यक्तुं मातरं भरतर्षभ॥<br><br>977: प्रतियातु भवान् क्षिप्रं तपस्तप्स्याम्यहं विभो। इहैव शोषयिष्यामि तपसेदं कलेवरम्॥<br><br>978: पादशुश्रूषणे रक्तो राज्ञो मात्रोस्तथानयोः। तमुवाच ततः कुन्ती परिष्वज्य महाभुजम्॥<br><br>979: गम्मतां पुत्र मैवं त्वं वोच: कुरुः वचो ममा आगमा वः शिवाः सन्तु स्वस्था भवत पुत्रकाः। । उपरोधो भवेदेवमस्माकं तपसः कृते। त्वत्स्नेहपाशबद्धा च हीयेयं तपसः परात्॥<br><br>980: तस्मात् पुत्रक गच्छ त्वं शिष्टमल्पं च नः प्रभो। एवं संस्तम्भितं वाक्यैः कुन्त्या बहुविधैर्मनः॥<br><br>981: सहदेवस्य राजेन्द्र राज्ञश्चैव विशेषतः। ते मात्रा समनुज्ञाता राज्ञा च कुरुपुङ्गवाः॥<br><br>982: अभिवाद्य कुरुश्रेष्ठमामन्त्रयितुमारभन्। युधिष्ठिर उवाच राज्यं प्रतिगमिष्यामः शिवेन प्रतिनन्दिताः॥<br><br>983: अनुज्ञातास्त्वया राजन् गमिष्यामो विकल्मषाः। एवमुक्तः स राजर्षिर्धर्मराज्ञा महात्मना॥<br><br>984: अनुजज्ञे स कौरव्यमभिनन्द्य युधिष्ठिरम्। भीमं च बलिनां श्रेष्ठं सन्त्वयामास पार्थिवः॥<br><br>985: स चास्य सम्यङ् मेधावी प्रत्यपद्यत वीर्यवान्। अर्जुनं च समाश्लिष्य यमौ च पुरुषर्षभौ॥<br><br>986: अनुजज्ञे स कौरव्यः परिष्वज्याभिनन्द्य च। गान्धार्या चाभ्यनुज्ञाताः कृतपादाभिवादनाः॥<br><br>987: जनन्या समुमाघ्राता: परिष्वक्ताश्च ते नृपम्। चक्रुः प्रदक्षिणं सर्वे वत्सा इव निवारणे॥<br><br>988: पुनः पुनर्निरीक्षन्तः प्रचक्रुस्ते प्रदक्षिणम्। द्रौपदीप्रमुखाश्चैव सर्वाः कौरवयोषितः॥<br><br>989: न्यायतः श्वशुरे वृर्ति प्रयुज्य प्रययुस्ततः। श्वश्रूभ्यां समनुज्ञाता: परिष्वज्याभिनन्दिताः॥<br><br>990: संदिष्टाश्चेति कर्तव्यं प्रययुभर्तृभिः सह। ततः प्रजज्ञे निनदः सूतानां युज्यतामिति॥<br><br>991: उष्ट्राणां क्रोशतां चापि हयानां हेषतामपि। ततो युधिष्ठिरो राजा सदारः सहसैनिकः। नगरं हास्तिनपुरं पुनरायात् सबान्धवः॥<br><br>992: वैशम्पायन उवाच द्विवर्षोपनिवृत्तेषु पाण्डवेषु यदृच्छया। देवर्षिर्नारदो राजन्नाजगाम युधिष्ठिरम्॥<br><br>993: तमभ्यर्च्य महाबाहुः कुरुराजो युधिष्ठिरः। आसीनं परिविश्वस्तं प्रोवाचं वदतां वरः॥<br><br>994: चिरात्तु नानुपश्यामि भगवन्तमुपस्थितम्। कच्चित् ते कुशलं विप्र शुभं वा प्रत्युपस्थितम्॥<br><br>995: के देशाः परिदृष्टास्ते किं च कार्यं करोमि ते। तद् ब्रूहि द्विजमुख्य त्वं त्वं ह्यस्माकं परा गतिः॥<br><br>996: नारद उवाच चिरदृष्टष्येऽसि मेत्येवमागतोऽहं तपोवनात्। परिदृष्टानि तीर्थानि गङ्गा चैव मया नृप॥<br><br>997: युधिष्ठिर उवाच वदन्ति पुरुषा मेऽद्य गङ्गातीरनिवासिनः। धृतराष्ट्र महात्मानमास्थितं परमं तपः॥<br><br>998: अपि दृष्टस्त्वया तत्र कुशली स कुरूद्वहः। गान्धारी च पृथा चैव सूतपुत्रश्च संजयः॥<br><br>999: कथं च वर्तते चाद्य पिता मम स पार्थिवः। श्रोतुमिच्छामि भगवन् यदि दृष्टस्त्वया नृपः॥<br><br>1000: नारद उवाच स्थिरीभूय महाराज शृणु वृत्तं यथातथम्। यथा श्रुतं च दृष्टं च मया तस्मिंस्तपोवने॥<br><br>1001: वनवासनिवृत्तेषु भवत्सु कुरुनन्दन। कुरुक्षेत्रात् पिता तुभ्यं गङ्गाद्वारं ययौ नृप॥<br><br>1002: गान्धार्या सहितो धीमान् वध्वा कुन्त्या समन्वितः। संजयेन च सूतेन साग्निहोज्ञः सयाजकः॥<br><br>1003: आतस्थे स तास्तीव्र पिता तव तपोधनः। वीटां मुखे समाधाय वायुभक्षोऽभवन्मुनिः॥<br><br>1004: वने स मुनिभिः सर्वैः पूज्यमानो महातपाः। त्वगस्थिमात्रशेषः स षण्मासानभवन्नृपः॥<br><br>1005: गान्धारी तु जलाहारी कुन्ती मासोपवासिनी। संजयः षष्ठभुक्तेन वर्तयामास भारत॥<br><br>1006: अग्नींस्तु याजकास्तत्र जुहुवुर्विधिवत् प्रभो। दृश्यतोऽदृश्यतश्चैव बने तस्मिन् नृपस्य वै॥<br><br>1007: अनिकेतोऽथ राजा स बभूव वनगोचरः। ते चापि सहिते देव्यौ संजयश्च तमन्वयुः॥<br><br>1008: संजयो नृपतेर्नेता समेषु विषमेषु च। गान्धार्याश्च पृथा चैव चक्षुरासीदनिन्दिता॥<br><br>1009: ततः कदाचिद् गङ्गायाः कच्छे स नृपसत्तमः। गङ्गायामाप्लुतो धीमानाश्रमाभिमुखोऽभवत्॥<br><br>1010: अथ वायुः समुद्भूतो दावाग्निरभवन्महान्। ददाह तद् वनं सर्वे परिगृह्य समन्वतः॥<br><br>1011: दह्यत्सु मृगयूथेषु द्विजिह्वेषु समन्ततः। वराहाणां च यूथेषु संश्रयत्सु जलाशयान्॥<br><br>1012: समाविद्धे वने तस्मिन् प्राप्ते व्यसन उत्तमे। निराहारतया राजन् मन्दप्राणविचेष्टितः॥<br><br>1013: असमर्योऽपसरणे सुकृशे मातरौ च ते। ततः स नृपतिर्दृष्ट्वा वह्निमायान्तमन्तिकात्॥<br><br>1014: इदमाह ततः सूतं संजयं जयतां वरः। गच्छ संजय यत्राग्निर्न त्वां दहति कर्हिचित्॥<br><br>1015: वयमत्राग्निना युक्ता गमिष्यामः परां गतिम्। तमुवाच किलोद्विग्नः संजयो वदतां वरः॥<br><br>1016: राजन् मृत्युरनिष्टोऽयं भविता ते वृथाग्निना। न चोपाय प्रपश्यामि मोक्षणे जातवेदसः॥<br><br>1017: यदत्रानन्तरं कार्य तद् भवान् वक्तुमर्हति। इत्युक्तः संजयेनेदं पुनराह स पार्थिवः॥<br><br>1018: नैष मृत्युरनिष्टो नो निःसृतानां गृहात् स्वयम्। जलमग्निस्तथा वायुरथवाऽपि विकर्षणम्॥<br><br>1019: तापसानां प्रशस्यन्ते गच्छ संजय मा चिरम्। इत्युक्त्वा संजयं राजा समाधाय मनस्तथा॥<br><br>1020: प्राङ्मुखः सह गान्धार्या कुन्त्या चोपाविशत् तदा। संजयस्तं तथा दृष्ट्वा प्रदक्षिणमथाकरोत्॥<br><br>1021: उवाच चैनं मेधावी युड्क्ष्वात्मानमिति प्रभो। ऋषिपुत्रो मनीषी स राजा चक्रेऽस्य तद् वचः॥<br><br>1022: सन्निमध्येन्द्रियग्राममासीत् काष्ठोपमस्तदा। गान्धारी च महाभागा जननी च पृथा तव॥<br><br>1023: दावाग्निना समायुक्ते स च राजा पिता तव। संजयस्तु महामात्रस्तस्माद् दावादमुच्यत॥<br><br>1024: गङ्गाकूले मया दृष्टस्तापसैः परिवारितः। स तानामन्त्र्य तेजस्वी निवेद्येतच्च सर्वशः॥<br><br>1025: प्रययौ संजयो धीमान् हिमवन्तं महीधरम्। एवं स निधनं प्राप्तः कुरुराजो महामनाः॥<br><br>1026: गान्धारी च पृथा चैव जनन्यौ ते विशाम्पते। यदृच्छयानुव्रजता मया राज्ञः कलेवरम्॥<br><br>1027: तयोश्च देव्योरुभयोर्मया दृष्टानि भारत। ततस्तपोवने तस्मिन् समाजग्मुस्तपोधनाः॥<br><br>1028: श्रुत्वा राज्ञस्तदा निष्ठां न त्वशोचन गतीश्च ते। तत्राश्रौषमहं सर्वमेतत् पुरुषसत्तम॥<br><br>1029: न शोचितव्यं राजेन्द्र स्वत: स पृथिवीपतिः॥<br><br>1030: प्राप्तवानग्निसंयोगं गान्धारी जननी च ते। वैशम्पायन उवाच एतच्छ्रुत्वा च सर्वेषां पाण्डवानां महात्मनाम्॥<br><br>1031: निर्याणं धृतराष्ट्रस्य शोकः समभवन्महान्। अन्तःपुराणां च तदा महानार्तस्वरोऽभवत्। ॥<br><br>1032: अहो धिगिति राजा तु विक्रुश्य भृशदुःखितः॥<br><br>1033: ऊर्ध्वबाहुः स्मरन् मातुः प्ररुरोद युधिष्ठिरः। भीमसेनपुरोगाश्च भ्रातरः सर्व एव ते॥<br><br>1034: अन्तःपुरेषु च तदा सुमहान् रुदितस्वनः। प्रादुरासीन्महाराज पृथां श्रुत्वा तथागताम्॥<br><br>1035: तं च वृद्धं तथा दग्धं हतपुत्रं नराधिपम्। अन्वशोचन्त ते सर्वे गान्धारी च तपस्विनीम्॥<br><br>1036: तस्मिन्नुपरते शब्दे मुहूर्तादिव भारत। निगृह्य बाष्पं धैर्येण धर्मराजोऽब्रवीदिदम्॥<br><br>1037: तथा महात्मनस्तस्य तपस्युग्रे च वर्ततः। अनाथस्येव निधनं तिष्ठत्स्वास्मासु बन्धुषु॥<br><br>1038: दुर्विज्ञेया गतिर्ब्रह्मन् पुरुषाणां मतिर्मम। यत्र वैचित्रवीर्योऽसौ दग्ध एवं वनाग्निना॥<br><br>1039: यस्य पुत्रशतं श्रीमदभवद् बाहुशालिनः। नागायुतबलो राजा स दग्धो हि दवाग्निना॥<br><br>1040: यं पुरा पर्यवीजन्त तालवृन्तैर्वरस्त्रियः। तं गृध्राः पर्यवीजन्त दावाग्निपरिकालितम्॥<br><br>1041: सूतमागधसंघेश्च शयानो यः प्रबोध्यते। धरण्यां स नृपः शेते पापस्य मम कर्मभिः॥<br><br>1042: न च शोचामि गान्धारी हतपुत्रां यशस्विनीम्। पतिलोकमनुप्राप्तां तथा भर्तृव्रते स्थिताम्॥<br><br>1043: पृथामेव च शोचामि या पुत्रैश्वर्यमृद्धिमत्। उत्सृज्य सुमहद् दीप्तं वनवासमरोचयत्॥<br><br>1044: धिग् राज्यमिदमस्माकं धिग् बलं धिक् पराक्रमम्। क्षत्रधर्मे च धिग् यस्मान्मृता जीवामहे वयम्॥<br><br>1045: सुसूक्ष्मा किल कालस्य गतिर्द्विजवरोत्तम। युधिष्ठिरस्य जननी भीमस्य विजयस्य च। अनाथवत् कथं दग्ध इति मुह्यामि चिन्तयन्॥<br><br>1046: वृथा संतर्पितो वह्निः खाण्डवे सव्यसाचिना। उपकारमजानन् स कृतघ्न इति मे मतिः॥<br><br>1047: यत्रादहत् स भगवान् मातरं सव्यसाचिनः। कृत्वा यो ब्राह्मणच्छद्मा भिक्षार्थी समुपागतः॥<br><br>1048: धिगग्नि धिक् च पार्थस्य विश्रुतां सत्यसंधताम्। इदं कष्टतरं चान्यद् भगवन् प्रतिभाति मे॥<br><br>1049: वृथाग्निना समायोगो यदभूत् पृथिवीपतेः। तथा तपस्विनस्तस्य राजर्षेः कौरवस्य ह॥<br><br>1050: कथमेवंविधो मृत्युः प्रशास्य पृथिवीमिमाम्। तिष्ठत्सु मन्त्रपूतेषू तस्याग्निषु महावने॥<br><br>1051: वृथाग्निना समायुक्तो निष्ठां प्राप्तः पिता मम। मन्ये पृथा वेपमाना कृशा धमनिसंतता॥<br><br>1052: हा तात! धर्मराजेति समाक्रन्दन्महाभये। भीम! पर्याप्नुहि भयादिति चैवाभिवाशती॥<br><br>1053: समन्ततः परिक्षिप्ता माताभन्मे दवाग्निना। सहदेवः प्रियस्तस्याः पुत्रेभ्योऽधिक एव तु॥<br><br>1054: न चैनां मोक्षयामास वीरो माद्रवतीसुतः। तच्छुत्वा रुरुदुः सर्वे समालिङ्य परस्परम्॥<br><br>1055: पाण्डवाः पञ्च दुःखार्ता भूतानीव युगक्षये। तेषां तु पुरुषेन्द्राणां रुदतां रुदितस्वनः॥<br><br>1056: प्रासादाभोगसंरुद्ध अन्वरौत्सीत् स रोदसी॥<br><br>1057: नारद उवाच नासौ वृथाग्निना दग्धो यथा तत्र श्रुतं मया। वैचित्रवीर्यो नृपतिस्तत् ते वक्ष्यामि सुव्रत॥<br><br>1058: वनं प्रविशतानेन वायुभक्षेण धीमता। अग्नयः कारयिन्वेष्टिमुत्सृष्टा इति नः श्रुतम्॥<br><br>1059: याजकास्तु ततस्तस्य तानन्गीन्निर्जने वने। समुत्सृज्य यथाकामं जग्मुर्भरतसत्तम॥<br><br>1060: स विवृद्धस्तदा वह्निर्वने तस्मिन्नभूत् किल। तेन तद् वनमादीप्तमिति ते तापसाऽब्रुवन्॥<br><br>1061: स राजा जाह्नवीतीरे यथा ते कथितं मया। तेनाग्निना समायुक्तः स्वेनैव भरतर्षभ। ॥<br><br>1062: एवमावेदयामासुर्मुनयस्ते ममानघ। ये ते भागीरथीतीरे मया दृष्टा युधिष्ठिर॥<br><br>1063: एवं स्वेनाग्निना राजा समायुक्तो महीपते। मा शोचिथास्त्वं नृपतिं गतः स परमां गतिम्॥<br><br>1064: गुरुशुश्रूषया चैव जननी ते जनाधिप। प्राप्ता सुमहतीं सिद्धिमिति मे नात्र संशयः॥<br><br>1065: कर्तुमर्हसि राजेन्द्र तेषां त्वमुदकक्रियाम्। भ्रातृभिः सहितः सर्वै रेतदत्र विधीयताम्॥<br><br>1066: वैशम्पायन उवाच ततः स पृथिवीपालः पाण्डवानां धुरंधरः। निर्ययौ सहसोदर्यः सदारश्च नरर्षभः॥<br><br>1067: पौरजानपदाश्चैव राजभक्तिपुरस्कृताः। गङ्गां प्रजग्मुरभितो वाससैकेन संवृताः॥<br><br>1068: ततोऽवगाह्य सलिले सर्वे ते नरपुङ्गवाः। युयुत्सुमग्रतः कृत्वा ददुस्तोयं महात्मने॥<br><br>1069: गान्धार्याश्च पृथायाश्च विधिवन्नामगोत्रतः। शौचं निवर्तयन्तस्ते तत्रोपुर्नगराद् बहिः॥<br><br>1070: प्रेषयामास स नरान् विधिज्ञानाप्तकारिणः। गङ्गाद्वारं नरश्रेष्ठो यत्र दग्धोऽभवन्नृपः॥<br><br>1071: तत्रैव तेषां कृत्यानि गङ्गाद्वारेऽन्वशात् तदा। कर्तव्यानीति पुरुषान् दत्तदेयान्महीपतिः॥<br><br>1072: द्वादशेऽहनि तेभ्यः स कृतशौचो नराधिपः। ददौ श्राद्धानि विधिवद् दक्षिणावन्ति पाण्डवः॥<br><br>1073: धृतराष्ट्रं समुद्दिश्य ददौ स पृथिवीपतिः। सुवर्णं रजतं गाश्च शय्याश्च सुमहाधनाः॥<br><br>1074: गान्धार्याश्चैव तेजस्वी पृथायाश्च पृथक् पृथक्। संकीर्त्य नामनी राजा ददौ दानमनुत्तमम्॥<br><br>1075: यो यदिच्छति यावच्च तावत् स लभते नरः। शयनं भोजनं यानं मणिरत्नमथो धनम्॥<br><br>1076: यानमाच्छादनं भोगान् दासीश्च समलंकृताः। ददौ राजा समुद्दिश्य तयोर्मात्रोर्महीपतिः॥<br><br>1077: ततः स पृथिवीपालो दत्त्वा श्राद्धान्यनेकशः। प्रविवेश पुरं राजा नगरं वारणाह्वयम्॥<br><br>1078: ते चापि राजवचनात् पुरुषा ये गताभवन्। संकल्प्य तेषां कुल्यानि पुनः प्रत्यागमंस्ततः॥<br><br>1079: माल्यैर्गन्धैश्च विविधैरर्चयित्वा यथाविधि। कुल्यानि तेषां संयोज्य तदाचख्युर्महीपतेः॥<br><br>1080: समाश्वास्य तु राजानं धर्मात्मानं युधिष्ठिरम्। नारदोऽप्यगमद् राजन् परमर्षिर्यथेप्सितम्॥<br><br>1081: एवं वर्षाण्यतीतानि धृतराष्ट्रस्य धीमतः। वनवासे तथा त्रीणि नगरे दश पञ्च च॥<br><br>1082: हतपुत्रस्य संग्रामे दानानि ददतः सदा। ज्ञातिसम्बन्धिमित्राणां भ्रातॄणां स्वजनस्य च॥<br><br>1083: युधिष्ठिरस्तु नृपतिर्नातिप्रीतमनास्तदा। धारयामास तद् राज्यं निहतज्ञातिबान्धवः॥<br> 
<br>
</body>
</html>
