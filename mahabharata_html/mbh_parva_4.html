
<!DOCTYPE html>
<html>
<body>
<h1> Parva: 4</h1><br>1: नारायणं नमस्कृत्यं नरं चैव नरोत्तमम्। देवी सरस्वतीं व्यासं ततो जयमुदीरयेत्॥<br><br>2: जनमेजय उवाच कथं विराटनगरे मम पूर्वपितामहाः। अज्ञातवासमुषिता दुर्योधनभयार्दिताः॥<br><br>3: पतिव्रतः महाभागा सततं ब्रह्मवादिनी। द्रौपदी च कथं ब्रह्मन्नज्ञाता दुःखितावसत्॥<br><br>4: वैशम्पायन उवाच यथा विराटनगरे तव पूर्वपितामहाः। अज्ञातवासमुषितास्तच्छृणुष्व नराधिप॥<br><br>5: तथा स तु वरॉल्लब्ध्वा धर्मो धर्मभृतां वरः। गत्वाऽऽश्रमं ब्राह्मणेभ्य आचख्यौ सर्वमेव तत्॥<br><br>6: कथयित्वा तु तत् सर्वं ब्राह्मणेभ्यो युधिष्ठिरः। अरणीसहितं तस्मै ब्राह्मणाय न्यवेदयत्॥<br><br>7: ततो युधिष्ठिरो राजा धर्मपुत्रो महामनाः। संनिवर्त्यानुजान् सर्वानिति होवाच भारत॥<br><br>8: द्वादशेमानि वर्षाणि राज्यविप्रोषिता वयम्। त्रयोदशोऽयं सम्प्राप्तः कृच्छ्रात् परमदुर्वसः॥<br><br>9: स साधु कौन्तेय इतो वासमर्जुन रोचय। संवत्सरमिमं यत्र वसेमाविदिताः परैः॥<br><br>10: अर्जुन उवाच तस्यैव वरदानेन धर्मस्य मनुजाधिप। अज्ञाता विचरिष्यामो नराणां नात्र संशयः॥<br><br>11: तत्र वासाय राष्ट्राणि कीर्तयिष्यामि कानिचित्। रमणीयानि गुप्तानि तेषां किञ्चित् स्म रोचया॥<br><br>12: सन्ति रम्या जनपदा बनाः परितः कुरून्। पाञ्चालाचैदिमत्स्याश्च शूरसेनाः पटच्चराः॥<br><br>13: दशार्णा नवराष्ट्राश्च मल्लाः शाल्वा युगन्धराः। कुन्तिराष्ट्रं च विपुलं सुराष्ट्रावन्तयस्तथा॥<br><br>14: एतेषां कतमो राजन् निवासस्तव रोचते। यत्र वत्स्यामहे राजन् संवत्सरमिमं वयम्॥<br><br>15: युधिष्ठिर उवाच श्रुतमेतन्महाबाहो यथा स भगवान् प्रभुः। अब्रवीत् सर्वभूतेशस्तत् तथा न तदन्यथा॥<br><br>16: अवश्यं त्वेव वासार्थं रमणीयं शिवं सुखम्। सम्मन्त्र्य सहितैः सर्वैर्वस्तव्यमकुतोभयैः॥<br><br>17: मत्स्यो विराटो बलवानभिरक्तोऽथ पाण्डवान्। धर्मशीलो वदान्यश्च वृद्धश्च सततं प्रियः॥<br><br>18: विराटनगरे तात संवत्सरमिमं वयम्। कुर्वन्तस्तस्य कर्माणि विहरिष्याम भारत॥<br><br>19: तत् कर्म यानि यानि च कर्माणि तस्य वक्ष्यामहे वयम्। आसाद्य मत्स्यं प्रबूत कुरुनन्दनाः॥<br><br>20: अर्जुन उवाच नरदेव कथं तस्य राष्ट्रे कर्म करिष्यसि। विराटनगरे साधो रंस्यसे केन कर्मणा॥<br><br>21: मृदुर्वदान्यो ह्रीमांश्च धार्मिकः सत्यविक्रमः। राजंस्त्वमापदाऽऽकृष्टः किं करिष्यसि पाण्डव॥<br><br>22: न दुःखमुचितं किञ्चिद् राजन् वेद यथा जनः। स इमामापदं प्राप्य कथं घोरां तरिष्यसि॥<br><br>23: युधिष्ठिर उवाच शृणुध्वं यत् करिष्यामि कर्म वै कुरुनन्दनाः। विराटमनुसम्प्राप्य राजानं पुरुषर्षभाः॥<br><br>24: सभास्तारो भविष्यामि तस्य राज्ञो महात्मनः। कङ्को नाम द्विजो भूत्वा मताक्षः प्रियदेवनः॥<br><br>25: वैदूर्यान् काञ्चनान् दान्तान् फलैर्योतीरसैः सह। कृष्णाँल्लोहितवर्णाश्च निर्वामि मनोरमान्॥<br><br>26: विराटराजं रमयन् सामात्यं सहबान्धवम्। न च मां वेत्स्यते कश्चित् तोषयिष्ये च तं नृपम्। । आसं युधिष्ठिरस्याहं पुरा प्राणसमः सखा। इति वक्ष्यामि राजानं यदि मां सोऽनुयोक्ष्यते॥<br><br>27: इत्येतद् वो मयाऽऽख्यातं विहरिष्याम्यहं यथा। वृकोदर विराटे त्वं रंस्यसे केन हेतुना॥<br><br>28: भीमसेन उवाच पौरोगवो ब्रुवाणोऽहं बल्लवो नाम भारत। उपस्थास्यामि राजानं विराटमिति मे मतिः। । । । सूपानस्य करिष्यामि कुशलोऽस्मि महानसे। कृतपूर्वाणि यान्यस्य व्यञ्जनानि सुशिक्षितैः॥<br><br>29: तान्यप्यभिभविष्यामि प्रीतिं संजनयन्त्रहम्। आहरिष्यामि दारूणां निचयान् महतोऽपि च॥<br><br>30: यत् प्रेक्ष्य विपुलं कर्म राजा संयोक्ष्यते स माम्। अमानुषाणि कुर्वाणस्तानि कर्माणि भारत॥<br><br>31: राज्ञस्तस्य परे प्रेष्या मंस्यन्ते मां यथा नृपम्। भक्ष्यान्नरसपानानां भविष्यामि तथेश्वरः॥<br><br>32: द्विपा वा बलिनो राजन् वृषभा वा महाबलाः। विनिग्राह्या यदि मया निग्रहीष्यामि तानपि॥<br><br>33: ये च केचिन्नियोत्स्यन्ति समाजेषु नियोधकाः। तानहं हि नियोत्स्यामि रतिं तस्य विवर्धयन्॥<br><br>34: न त्वेतान् युद्ध्यमानान् वै हनिष्यामि कथञ्चन। तथैतान् पातयिष्यामि यथा यास्यन्ति न क्षयम्॥<br><br>35: आरालिको गोविकर्ता सूपकर्ता नियोधकः। आसं युधिष्ठिरस्याहमिति वक्ष्यामि पृच्छतः॥<br><br>36: आत्मानमात्मना रक्षश्चरिष्यामि विशाम्पते। इत्येतत् प्रतिजानामि विहरिष्याम्यहं यथा॥<br><br>37: युधिष्ठिर उवाच यमग्निर्ब्राह्मणो भूत्वा समागच्छन्नृणां वरम्। दिधक्षुः खाण्डवं दावं दाशार्हसहितं पुरा॥<br><br>38: महाबलं महाबाहुमजितं कुरुनन्दनम्। सोऽयं किं कर्म कौन्तेयः करिष्यति धनंजयः॥<br><br>39: योऽयमासाद्य तं दावं तर्पयामास पावकम्। विजित्यैकरथेनेन्द्रं हत्वा पन्नगराक्षसान्॥<br><br>40: वासुकेः सर्पराजस्य स्वसारं हृतवांश्च यः। श्रेष्ठो यः प्रतियोधानां सोऽर्जुनः किं करिष्यति॥<br><br>41: सूर्यः प्रतपतां श्रेष्ठो द्विपदां ब्राह्मणो वरः। आशीविषश्च सर्पाणामग्निस्तेजस्विनां वरः॥<br><br>42: आयुधानां वरं वज्रं ककुद्मी च गवां वरः। ह्रदानामुदधिः श्रेष्ठः पर्जन्यो वर्षतां वरः॥<br><br>43: धृतराष्ट्रश्च नागानां हस्तिष्वैरावणो वरः। पुत्रः प्रियाणामधिको भार्या च सुहृदां वरा॥<br><br>44: यथैतानि विशिष्टानि जात्यां जात्यां वृकोदर। एवं युवा गुडाकेश: श्रेष्ठः सर्वधनुष्मताम्॥<br><br>45: सोऽयमिन्द्रादनवरो वासुदेवान्महाद्युतिः। गाण्डीवधन्वा बीभत्सुः श्वेताश्वः किं करिष्यति॥<br><br>46: उषित्वा पञ्च वर्षाणि सहस्राक्षस्य वेश्मनि। अस्त्रयोगं समासाद्य स्ववीर्यान्मानुषाद्भुतम्। दिव्यान्यस्त्राणि चाप्तानि देवरूपेण भास्वता॥<br><br>47: यं मन्ये द्वादशं रुद्रमादित्यानां त्रयोदशम्। वसूनां नवमं मन्ये ग्रहाणां दशमं तथा॥<br><br>48: यस्य बाहू समौ दी? ज्याघातकठिनत्वचौ। दक्षिणे चैव सव्ये च गवामिव वहः कृतः॥<br><br>49: हिमवानिव शैलानां समुद्रः सरितामिव। त्रिदशानां यथा शक्रो वसूनामिव हव्यवाट्॥<br><br>50: मृगाणामिव शार्दूलो गरुडः पततामिव। वरः संन्यमानानां सोऽर्जुनः किं करिष्यति॥<br><br>51: अर्जुन उवाच प्रतिज्ञा घण्ढकोऽस्मीति करिष्यामि महीपते। ज्याघातौ हि महान्तौ मे संवर्तुं नृप दुष्करौ॥<br><br>52: वलयैश्छादयिष्यामि बाहू किणकृताविमौ। कर्णयोः प्रतिमुच्याहं कुण्डले ज्वलनप्रभे॥<br><br>53: पिनद्धकम्बुः पाणिभ्यां तृतीयां प्रकृतिं गतः। वेणीकृतशिरा राजन् नाम्ना चैव बृहन्नला। ॥<br><br>54: पठन्नाख्यायिकाश्चैव स्त्रीभावेन पुनः पुनः। रमयिष्ये महीपालमन्यांश्चान्तःपुरे जनान्॥<br><br>55: गीतं नृत्यं विचित्रं च वादिनं विविधं तथा। शिक्षयिष्याम्यहं राजन् विराटस्य पुरस्त्रियः॥<br><br>56: प्रजानां समुदाचारं बहु कर्म कृतं वदन। छादयिष्यामि कौन्तेय माययाऽऽत्मानमात्मना॥<br><br>57: युधिष्ठिरस्य गेहे वै द्रौपद्याः परिचारिका। उषितास्मीति वक्ष्यामि पृष्टो राज्ञा च पाण्डव॥<br><br>58: एतेन विधिना छन्नः कृतकेन यथानलः। विहरिष्यामि राजेन्द्र विराटभवने सुखम्॥<br><br>59: वैशम्पायन उवाच स्तथार्जुनो धर्मभृतां वरिष्ठः। वाक्यं तथासौ विरराम भूयो नृपोऽपरं भ्रातरमाबभाषे॥<br><br>60: युधिष्ठिर उवाच किं त्वं नकुल कुर्वाणस्तत्र तात चरिष्यसि। कर्म तत् त्वं समाचक्ष्व राज्ये तस्य महीपतेः। सुकुमारश्च शूरश्च दर्शनीयः सुखोचितः॥<br><br>61: नकुल उवाच अश्वबन्धो भविष्यामि विराटनृपतेरहम्। सर्वथा ज्ञानसम्पन्नः कुशलः परिरक्षणे॥<br><br>62: ग्रन्थिको नाम नाम्नाहं कमैतत् सुप्रियं मम। कुशलोऽस्म्यश्वशिक्षायां तथैवाश्वचिकित्सने। । प्रियाश्च सततं मेऽश्वाः कुरुराज यथा तव॥<br><br>63: ये मामामन्त्रयिष्यन्ति विराटनगरे जनाः। तेभ्य एवं प्रवक्ष्यामि विहरिष्याम्यहं यथा॥<br><br>64: पाण्डवेन पुरा तात अश्वेष्वधिकृतः : पुरा। विराटनगरे छन्नश्चरिष्यामि महीपते॥<br><br>65: युधिष्ठिर उवाच सहदेव कथं तस्य समीपे विहरिष्यसि। किं वा त्वं कर्म कुर्वाणः प्रच्छन्नो विहरिष्यसि॥<br><br>66: सहदेव उवाच गोसंख्याता भविष्यामि विराटस्य महीपतेः। प्रतिषेद्धा च दोग्धा च संख्याने कुशलो गवाम्॥<br><br>67: तन्तिपाल इति ख्यातो नाम्नाहं विदितस्त्वथ। निपुणं च चरिष्यामि व्येतु ते मानसो ज्वरः॥<br><br>68: अहं हि सततं गोषु भवता प्रहितः पुरा। तत्र मे कौशलं सर्वमवबुद्धं विशाम्पते। ॥<br><br>69: लक्षणं चरितं चापि गवां यच्चापि मङ्गलम्। तत् सर्वं मे सुविदितमन्यच्चापि महीपते॥<br><br>70: वृषभानपि जानामि राजन् पूजितलक्षणान्। येषां मूत्रमुपाघ्राय अपि वध्या प्रसूयते॥<br><br>71: सोऽहमेवं चरिष्यामि प्रीतिरत्र हि मे सदा। न च मां वेत्स्यते कश्चित् तोषयिष्ये च पार्थिवम्॥<br><br>72: युधिष्ठिर उवाच इयं हि नः प्रिया भार्या प्राणेभ्योऽपि गरीयसी। मातेव परिपाल्या च पूज्या ज्येष्ठेव च स्वसा॥<br><br>73: केन स्म द्रौपदी कृष्णा कर्मणा विचरिष्यति। न हि किञ्चिद् विजानाति कर्म कर्तुं यथा स्त्रियः। । सुकुमारी च बाला च राजपुत्री यशस्विनी। पतिव्रता महाभागा कथं नु विचरिष्यति॥<br><br>74: माल्यगन्धानलङ्कारान् वस्त्राणि विविधानि च। एतान्येवाभिजानाति यतो जाता हि भामिनी॥<br><br>75: द्रौपधुवाच सैरन्ध्रयो रक्षिता लोके भुजिष्याः सन्ति भारत। नैवमन्याः स्त्रियो यान्ति इति लोकस्य निश्चयः। । साहं ब्रुवाणा सैरन्ध्री कुशला केशकर्मणि॥<br><br>76: युधिष्ठिरस्य गेहे वै द्रौपद्याः परिचारिका। उषितास्मीति वक्ष्यामि पृष्टा राज्ञा च भारत॥<br><br>77: आत्मगुप्ता चरिष्यामि यन्मां त्वं परिपृच्छसि। ॥<br><br>78: सुदेष्णां प्रत्युपस्थास्ये राजभार्यां यशस्विनीम्। सा रक्षिष्यति मां प्राप्तां मा भूत् ते दुःखमीदृशम्। । युधिष्ठिर उवाच कल्याणं भाषसे कृष्णे कुले जातासि भामिनि। न पापमभिजानासि साध्वी साधुव्रते स्थिता॥<br><br>79: यथा न दुहृदः पापा भवन्ति सुखिनः पुनः। कुर्यास्तत् त्वं हि कल्याणि लक्षयेयुर्न ते तथा॥<br><br>80: युधिष्ठिर उवाच कर्माण्युक्तानि युष्माभिर्यानि यानि करिष्यथ। मम चापि यथा बुद्धिरुचिता विधिनिश्चयात्॥<br><br>81: पुरोहितोऽयमस्माकमग्निहोत्राणि रक्षतु। सूदपौरोगवैः सार्द्ध दुपदस्य निवेशने॥<br><br>82: इन्द्रसेनमुखाश्चेमे रथानादाय केवलान्। यान्तु द्वारवतीं शीघ्रमिति मे वर्तते मतिः॥<br><br>83: इमाश्च नार्यो द्रौपद्याः सर्वाश्च परिचारिकाः। पाञ्चालानेव गच्छन्तु सूदपौरोगवैः सह॥<br><br>84: सर्वैरपि च वक्तव्यं न प्राज्ञायन्त पाण्डवाः। गता ह्यस्मानपाहाय सर्वे द्वैतवनादिति॥<br><br>85: वैशम्पायन उवाच एवं तेऽन्योन्यमामन्त्र्य कर्माण्युक्त्वा पृथक् पृथक् धौम्यमामन्त्रयामासुः स च तान् मन्त्रमब्रवीत्॥<br><br>86: धौम्य उवाच विहितं पाण्डवाः सर्वं ब्राह्मणेषु सुहृत्सु च। याने प्रहरणे चैव तथैवाग्निषु भारत॥<br><br>87: त्वया रक्षा विधातव्या कृष्णायाः फाल्गुनेन च। विदितं वो यथा सर्वं लोकवृत्तमिदं तव। ॥<br><br>88: विदिते चापि वक्तव्यं सुहृद्भिरनुरागतः। एष धर्मश्च कामश्च अर्थश्चैव सनातनः॥<br><br>89: अतोऽहमपि वक्ष्यामि हेतुमत्र निबोधत। हन्तेमां राजवसतिं राजपुत्रा ब्रवीम्यहम्॥<br><br>90: यथा राजकुलं प्राप्य सर्वान् दोषांस्तरिष्यथ। दुर्वसं चैव कौरव्य जानता राजवेश्मनि॥<br><br>91: अमानितैर्मानितैर्वा अज्ञातैः परिवत्सरम्। ततश्चतुर्दशे वर्षे चरिष्यथ यथासुखम्॥<br><br>92: दृष्टद्वारो लभेद् द्रष्टुं राजस्वेषु न विश्वसेत्। तदेवासनमन्विच्छेद् यत्र नाभिपतेत् परः॥<br><br>93: यो न यानं न पर्यत न पीठं न गजं रथम्। आरोहेत् सम्मतोऽस्मीति स राजवसतिं वसेत्॥<br><br>94: यत्र यत्रैनमासीनं शङ्करन् दुष्टचारिणः। न तत्रोपविशेद् यो वै स राजवसतिं वसेत्॥<br><br>95: न चानुशिष्याद् राजानमपृच्छन्तं कदाचन। तूष्णीं त्वेनमुपासीत काले समभिपूजयेत्॥<br><br>96: असूयन्ति हि राजानो जनाननृतवादिनः। तथैव चावमन्यन्ते मन्त्रिणं वादिनं मृषा॥<br><br>97: नैषां दारेषु कुर्वीत मैत्री प्राज्ञः कदाचन। अन्तःपुरचरा ये च द्वेष्टि यानहिताश्च ये॥<br><br>98: विदिते चास्य कुर्वीत कार्याणि सुलघून्यपि। एवं विचरतो राज्ञि न क्षतिर्जायते क्वचित्॥<br><br>99: गच्छन्नपि परां भूमिमपृष्टो ह्यनियोजितः। जात्यन्ध इव मन्येत मर्यादामनुचिन्तयन्॥<br><br>100: न हि पुत्रं न नप्तारं न भ्रातरमरिंदमाः। समतिक्रान्तमर्यादं पूजयन्ति नराधिपाः॥<br><br>101: यत्नाच्चोपचरेदेनमग्निवद् देववत् त्विह। अनृतेनोपचीर्णो हि हन्यादेव न संशयः॥<br><br>102: यद् यद् भर्तानुयुट्टीत तत् तदेवानुवर्तयेत्। प्रमादमवलेपं च कोप च परिवर्जयते॥<br><br>103: समर्थनासु सर्वासु हितं च प्रियमेव च। संवर्णयेत् तदेवास्य प्रियादपि हितं भवेत्॥<br><br>104: अनुकूलो भवेच्चास्य सर्वार्थेषु कथासु च। अप्रियं चाहितं यत् स्यात् तदस्मै नानुवर्णयेत्॥<br><br>105: नाहमस्य प्रियोऽस्मीति मत्वा सेवेत पण्डितः। अप्रमत्तश्च सततं हितं कुर्यात् प्रियं च यत्॥<br><br>106: नास्यानिष्टानि सेवेत नाहितैः सह संवदेत्। स्वस्थानान्न विकम्पेत स राजवसतिं वसेत्॥<br><br>107: दक्षिणं वाथ वामं वा पार्श्वमासीत् पण्डितः। रक्षिणां ह्यात्तशस्त्राणां स्थानं पश्चाद् विधीयते॥<br><br>108: नित्यं हि प्रतिषिद्धं तु पुरस्तादासनं महत्। न च संदर्शने किञ्चित् प्रवृत्तमपि संजयेत्॥<br><br>109: अपि ह्येतद् दरिद्राणां व्यलीकस्थानमुत्तमम्। न मृषाभिहितं राज्ञां मनुष्येषु प्रकाशयेत्॥<br><br>110: असूयन्ति हि राजानो नराननृतवादिनः। तथैव चावमन्यन्ते नरान् पण्डितमानिनः॥<br><br>111: शूरोऽस्मीति न दृप्तः स्याद् बुद्धिमानिति वा पुनः। प्रियमेवाचरन् राज्ञः प्रियो भवति भोगवान्॥<br><br>112: ऐश्वर्यं प्राप्य दुष्प्रापं प्रियं प्राप्य च राजतः। अप्रमत्तो भवेद् राज्ञः प्रियेषु च हितेषु च॥<br><br>113: यस्य कोपो महाबाधः प्रसादश्च महाफलः। कस्तस्य मनसापीच्छेदनर्थं प्राज्ञसम्मतः॥<br><br>114: न चोष्ठौ न भुजौ जानू न च वाक्यं समाक्षिपेत्। सदा वातं च वाचं च ष्ठीवनं चाचरेच्छनैः॥<br><br>115: हास्यवस्तुषु चान्यस्य वर्तमानेषु केषुचित्। नातिगाढं प्रहृष्येत न चाप्युन्मत्तवद्धसेत्॥<br><br>116: न चातिधैर्येण चरेद् गुरुतां हि व्रजेत् ततः। स्मितं तु मृदुपूर्वेण दर्शयेत प्रसादजम्॥<br><br>117: लाभे न हर्षयेद् यस्तु न व्यथेद् योऽवमानितः। असम्मूढश्च यो नित्यं स राजवसतिं वसेत्॥<br><br>118: राजानं राजपुत्रं वा संवर्णयति यः सदा। अमात्यः पण्डितो भूत्वा स चिरं तिष्ठते प्रियः॥<br><br>119: प्रगृहीतश्च योऽमात्यो निगृहीतस्त्वकारणैः। न निर्वदति राजानं लभते सम्पदं पुनः॥<br><br>120: प्रत्यक्षं च परोक्षं च गुणवादी विचक्षणः। उपजीवी भवेद् राज्ञो विषये योऽपि वा भवेत्॥<br><br>121: अमात्यो हि बलाद् भोत्तुंक्क राजानं प्रार्थयेत यः। न स तिष्ठेच्चिरं स्थानं गच्छेच्च प्राणसंशयम्॥<br><br>122: श्रेयः दृष्ट्वा परं राज्ञा न संवदेत्। विशेषयेच्च राजानं योग्यभूमिषु सर्वदा॥<br><br>123: अम्लानो बलवाञ्छूरश्छायेवानुगतः सदा। सत्यवादी मृदुर्दान्तः स राजवसतिं वसेत्॥<br><br>124: अन्यस्मिन् प्रेष्यमाणे तु पुरस्ताद् यः समुत्पतेत्। अहं किं करवाणीति स राजवसतिं वसेत्॥<br><br>125: आन्तरे चैव बाह्ये च राज्ञा यश्चाथ सर्वदा। आदिष्टो नैव कम्पेत स राजवसतिं वसेत्॥<br><br>126: यो वै गृहेभ्यः प्रवसन् प्रियाणां नानुसंस्मरेत्। दुःखेन सुखमन्विच्छेत् स राजवसतिं वसेत्॥<br><br>127: समवेषं न कुर्वीत नोच्चैः संनिहितो वसेत्। न मन्त्रं बहुधा कुर्यादेवं राज्ञः प्रियो भवेत्॥<br><br>128: न कर्मणि नियुक्तः सन् धनं किञ्चिदपि स्पृशेत्। प्राप्नोति हि हरन् द्रव्यं बन्धनं यदि वा वधम्॥<br><br>129: यानं वस्त्रमलङ्कारं यच्चान्यत् सम्प्रयच्छति। तदेव धारयेन्नित्यमेवं प्रियतरो भवेत्॥<br><br>130: एवं संयम्य चित्तानि यत्नतः पाण्डुनन्दनाः। संवत्सरमिमं तात तथाशीला बुभूषत। अथ स्वविषयं प्राप्य यथाकामं करिष्यथ॥<br><br>131: युधिष्ठिर उवाच अनुशिष्टाः स्म भद्रं ते नैतद् वक्तास्ति कश्चन्। कुन्तीमृते मातरं नो विदुरं वा महामतिम्॥<br><br>132: यदेवानन्तरं कार्य तद् भवान् कर्तुमर्हति। तारणायास्य दुःखस्य प्रस्थानाय जयाय च॥<br><br>133: वैशम्पायन उवाच एवमुक्तस्ततो राज्ञा धौम्योऽथ द्विजसत्तमः। अकरोद् विधिवत् सर्वं प्रस्थाने यद् विधीयते॥<br><br>134: तेषां समिध्य तानग्नीन् मन्त्रवच्च जुहाव सः। समृद्धिवृद्धिलाभाय पृथिवीविजयाय च॥<br><br>135: अग्नीन् प्रदक्षिणीकृत्य ब्राह्मणांश्च तपोधनान्। याज्ञसेनी पुरस्कृत्य षडेवाथ प्रवव्रजुः॥<br><br>136: गतेषु तेषु वीरेषु धौम्योऽथ जपतां वरः। अग्निहोत्राण्युपादाय पाञ्चालानभ्यगच्छत॥<br><br>137: इन्द्रसेनाद्रयश्चैव यथोक्ताः प्राप्य यादवान्। रथानश्वांश्च रक्षन्तः सुखमूषुः सुसंवृताः॥<br><br>138: वैशम्पायन उवाच ते वीरा बद्धनिस्त्रिंशास्तथा बद्धकलापिनः। बद्धगोधाङ्गुलित्राणा: कालिन्दीमभितो ययुः॥<br><br>139: ततस्ते दक्षिणं तीरमन्वगच्छन् पदातयः। निवृत्तवनवासा हि स्वराष्ट्र प्रेप्सवस्तदा। वसन्तो गिरिदुर्गेषु वनदुर्गेषु धन्विनः॥<br><br>140: विध्यन्तो मृगजातानि महेष्वासा महाबलाः। उत्तरेण दशार्णांस्ते पञ्चालान् दक्षिणेन च॥<br><br>141: अन्तरेण यकृल्लोमान् शूरसेनांश्च पाण्डवाः। लुब्धा ब्रुवाणा मत्स्यस्य विषयं प्राविशन् वनात्॥<br><br>142: धन्विनो बद्धनिस्त्रिंशा विवर्णाः श्मश्रुधारिणः। ततो जनपदं प्राप्य कृष्णा राजानमब्रवीत्॥<br><br>143: पश्यैकपद्यो दृश्यन्ते क्षेत्राणि विविधानि च। व्यक्तं दूरे विराटस्य राजधानी भविष्यति। वसामेहापरां रात्रिं बलरान् मे परिश्रमः॥<br><br>144: युधिष्ठिर उवाच धनंजय समुद्यम्य पाञ्चालीं वह भारत। राजधान्यां निवत्स्यामो विमुक्ताश्च वनादितः॥<br><br>145: वैशम्पायन उवाच तामादायार्जनुस्तूर्णं द्रौपदीं गजराडिव। सम्प्राप्य नगराभ्याशमवतारयदर्जुनः॥<br><br>146: स राजधानी सम्प्राप्य कौन्तेयोऽर्जुनमब्रवीत्। क्वायुधानि समासज्ज्य प्रवेक्ष्यामः पुरं वयम्॥<br><br>147: सायुधाश्च प्रवेक्ष्यामो वयं तात पुरं यदि। समुद्वेगं जनस्यास्य करिष्यामो न संशयः॥<br><br>148: गाण्डीवं च महद् गाढं लोके च विदितं नृणाम्। तच्चेदायुधमादाय गच्छामो नगरं वयम्। क्षिप्रमस्मान् विजानीयुर्मनुष्या नात्र संशयः॥<br><br>149: ततो द्वादश वर्षाणि प्रवेष्टव्यं वने पुनः। एकस्मिन्नपि विज्ञाते प्रतिज्ञातं हि नस्तथा॥<br><br>150: अर्जुन उवाच इयं कूटे मनुष्येन्द्र गहना महती शमी। भीमशास्त्रा दुरारोहा श्मशानस्य समीपतः॥<br><br>151: न चापि विद्यते कश्चन्मनुष्य इति मे मतिः। योऽस्मान् निदधतो द्रष्टा भवेच्छस्त्राणि पाण्डवाः। । १४। उत्पथे हि वने जाता गृगव्यालनिषेविते। समीपे च श्मशानस्य गहनस्य विशेषतः॥<br><br>152: समाधायायुधं शम्यां गच्छामो नगरं प्रति। एवमत्र यथायोगं विहरिष्याम भारत॥<br><br>153: वैशम्पायन उवाच एवमुक्त्वा स राजानं धर्मराज युधिष्ठिरम्। प्रचक्रमे निधानाय शस्त्राणां भरतर्षभ॥<br><br>154: येन देवान् मनुष्यांश्च सर्वांश्चैकरथोऽजयत्। स्फीताञ्जानपदांश्चान्यानजयत् कुरुपुङ्गवः॥<br><br>155: तदुदारं महाघोषं सम्पन्नबलसूदनम्। अपज्यमकरोत् पार्थो गाण्डीवं सुभयङ्करम्॥<br><br>156: येन वीरः करुक्षेत्रमभ्यरक्षत् परंतपः। अमुञ्चद् धनुषस्तस्य ज्यामक्षय्यां युधिष्ठिरः॥<br><br>157: पाञ्चालान् येन संग्रामे भीमसेनोऽजयत् प्रभुः। प्रत्यषेधद् बहूनेकः सपत्नांश्चैव दिग्जये॥<br><br>158: निशम्य यस्य विस्फारं व्यद्रवन्त रणात् परे। पर्वतस्येव दीर्णस्य विस्फोटमशनेरिव॥<br><br>159: सैन्धवं येन राजानं पर्यामृषितवानथ। ज्यापाशं धनुषस्तस्य भीमसेनोऽवतारयत्॥<br><br>160: अजयत् पश्चिमामाशां धनुषा येन पाण्डवः। माद्रीपुत्रो महाबाहुस्ताम्रास्यो मितभाषिता॥<br><br>161: तस्य मौर्वीमपाकर्षच्छूरः संक्रन्दनो युधि। कुले नास्ति समो रूपे यस्येति नकुलः स्मृतः। । २५। दक्षिणां दक्षिणाचारो दिशं येनाजयत् प्रभुः। अपज्यमकरोद् वीरः सहदेवस्तदायुधम्॥<br><br>162: खगांश्च दीप्तान् दीर्घाश्च कलापांश्च महाधनान्। विपाठान् क्षुरधारांश्च धनुर्भिनिदधुः सह॥<br><br>163: वैशम्पायन उवाच अथान्वशासन्नकुलं कुन्तीपुत्रो युधिष्ठिरः। आरुह्येमां शमी वीर धनूंष्येतानि निक्षिप॥<br><br>164: तामुपारुह्य नकुलो धनूंषि निदधे स्वयम्। यानि तस्यावकाशानि दिव्यरूपाण्यमन्यत॥<br><br>165: यत्र चापश्यत स वै तिरोवर्षाणि वर्षति। तत्र तानि दृढैः पाशैः सुगाढं पर्यबन्धत॥<br><br>166: शरीरं च मृतस्यैकं समबनन्त पाण्डवाः। विवर्जयिष्यन्ति नरा दूरादेव शमीमिमाम्॥<br><br>167: आबद्धं शवमत्रेति गन्धमाघ्राय पूतिकम्। अशीतिशतवर्षेयं माता न इति वादिनः॥<br><br>168: कुलधर्मोऽयमस्माकं पूर्वैराजरितोऽपि वा। समासज्ज्याथ वृक्षेऽस्मिन्निति वै व्याहरन्ति ते॥<br><br>169: आगोयालाविपालेभ्य आचक्षाणाः परंतपाः। आजग्मुर्नगराभ्याशं पार्थाः शत्रुनिबर्हणाः॥<br><br>170: जयो जयन्तो विजयो जयत्सेनो जयद्बलः। इति गुह्यानि नामानि चक्रे तेषां युधिष्ठिरः॥<br><br>171: ततो यथाप्रतिज्ञाभिः प्राविशान् नगरं महत्। अज्ञातचर्यां वत्स्यन्तो राष्ट्र वर्षं त्रयोदशम्॥<br><br>172: वैशम्पायन उवाच विराटनगरं रम्यं गच्छमानो युधिष्ठिरः। अस्तुवन्मनसा देवी दुर्गा त्रिभुवनेश्वरीम्॥<br><br>173: यशोदागर्भसम्भूतां नारायणवरप्रियाम्। नन्दगोपकुले जातां मङ्गल्यां कुलवर्धिनीम्॥<br><br>174: कंसविद्रावणकरीमसुराणां क्षयंकरीम्। शिलातटविनिक्षिप्तामाकाशं प्रति गामिनीम्॥<br><br>175: वासुदेवस्य भगिनी दिव्यमाल्यविभूषिताम्। दिव्याम्बरधरां देवी खड्गखेटकधारिणीम्॥<br><br>176: भारावतरणे पुण्ये ये स्मरन्ति सदाशिवाम्। तान् वै तारयसे पापात् पङ्के गामिव दुर्बलाम्॥<br><br>177: स्तोतुं प्रचक्रमे भूयो विविधैः स्तोत्रसम्भवैः। आमन्त्र्य दर्शनाकाक्षी राजा देवीं सहानुजः॥<br><br>178: नमोऽस्तु वरदे कृष्णे कुमारि ब्रह्मचारिणि। बालार्कसदृशाकारे पूर्णचन्द्रनिभानने। ॥<br><br>179: चतुर्भुजे चतुर्वक्त्रे पीनश्रोणिपयोधरे। मयूरपिच्छवलये केयूराङ्गदधारिणि। भासि देवि यथा पद्मा नारायणपरिग्रहः॥<br><br>180: स्वरूपं ब्रह्मचर्यं च विशदं गगनेश्वरी। कृष्णच्छविसमा कृष्णा संकर्षणसमानना॥<br><br>181: बिभ्रती विपुलौ बाहू शक्रध्वजसमुच्छ्यौ। पात्री च परूजी घण्टी स्त्रीविशुद्धा च या भुवि॥<br><br>182: पाशं धनुर्महाचक्रं विविधान्यायुधानि च। कुण्डलाभ्यां सुपूर्णाभ्यां कर्णाभ्यां च विभूषिता॥<br><br>183: चन्द्रविस्पर्द्धिना देवि मुखेन त्वं विराजसे। मुकुटने विचित्रेण केशबन्धेन शोभिना॥<br><br>184: भुजङ्गाभोगवासेन श्रोणिसूत्रेण राजता। विभ्राजसे चाबद्धेन भोगेनेवेह मन्दरः॥<br><br>185: ध्वजेन शिखिपिच्छानामुच्छ्रितेन विराजसे। कौमारं व्रतमास्थाय त्रिदिवं पावितं त्वया। ॥<br><br>186: तेन त्वं स्तूयसे देवि त्रिदशैः पूज्यसेऽपि च। त्रैलोक्यरक्षणार्थाय महिषासुरनाशिनि। प्रसन्ना मे सुरश्रेष्ठे दयां कुरु शिवा भव॥<br><br>187: जया त्वं विजया चैव संग्रामे च जयप्रदा। ममापि विजयं देहि वरदा त्वं च साम्प्रतम्॥<br><br>188: विन्ध्ये चैव नगरश्रेष्ठे तव स्थानं हि शाश्वतम्। कालि कालि महाकालि खड्गखट्वाङ्गधारिणि॥<br><br>189: कृतानुयात्रा भूतैस्त्वं वरदा कामचारिणि। भारावतारे ये च त्वां संस्मरिष्यन्ति मानवाः॥<br><br>190: प्रणमन्ति च ये त्वां हि प्रभाते तु नरा भुवि। न तेषां दुर्लभं किंचित् पुत्रतो धनतोऽपि वा। ॥<br><br>191: दुर्गात् तारयसे दुर्गे तत् त्वं दुर्गा स्मृता जनैः। कान्तारेष्ववसन्नानां मग्नानां च महार्णवे॥<br><br>192: दस्युभिर्वा निरुद्धानां त्वं गतिः परमा नृणाम्। जलप्रतरणे चैव कान्तारेष्वटवीषु च॥<br><br>193: ये स्मरन्ति महादेवि न च सीदन्ति ते नराः। त्वं कीर्तिः श्रीतिः सिद्धिीविद्या संततिर्मतिः॥<br><br>194: संध्या रात्रिः प्रभा निद्रा ज्योत्स्ना कान्तिः क्षमा दया। नृणां च बन्धनं मोहं पुत्रनाशं धनक्षयम्॥<br><br>195: व्याधिं मृत्यु भयं चैव पूजिता नाशयिष्यसि। सोऽहं राज्यात् परिभ्रष्टः शरणं त्वां प्रपन्नवान्॥<br><br>196: प्रणतश्च यथा मूर्धा तव देवि सुरेश्वरि। त्राहि मां पद्मपत्राक्षि सत्ये सत्या भवस्व नः॥<br><br>197: शरणं भव मे दुर्गे शरण्ये भक्तवत्सले। एवं स्तुता हि सा देवी दर्शयामास पाण्डवम्॥<br><br>198: उपगम्य तु राजानमिदं वचनमब्रवीत्। देव्युवाच शृणु राजन् महाबाहो मदीयं वचनं प्रभो॥<br><br>199: भविष्यत्यचिरादेव संग्रामे विजयस्तव। मम प्रसादानिर्जित्य हत्वा कौरवाहिनीम्॥<br><br>200: राज्यं निष्कण्टकं कृत्वा भोक्ष्यसे मेदिनीं पुनः। भ्रातृभिः सहितो राजन् प्रीतिं प्राप्स्यसि पुष्कलाम्। । मत्प्रसादाच्च ते सौख्यमारोग्यं च भविष्यति। ये च संकीर्तयिष्यन्ति लोके विगतकल्मषाः॥<br><br>201: तेषां तुष्टा प्रदास्यामि राज्यमायुर्वपुः सुतम्। प्रवासे नगरे चापि संग्रामे शत्रुसंकटे॥<br><br>202: अटव्यां दुर्गकान्तारे सागरे गहने गिरौ। ये स्मरिष्यन्ति मां राजन् यथाहं भवता स्मृता॥<br><br>203: न तेषां दुर्लभं किंचिदस्मिस्मल्लोके भविष्यति। इदं स्तोत्रवरं भक्त्या शृणुयाद् वा पठेत वा॥<br><br>204: तस्य सर्वाणि कार्याणि सिद्धिं यास्यन्ति पाण्डवाः। मत्प्रसादाच्च वः सर्वान् विराटनगरे स्थितान्॥<br><br>205: न प्रज्ञास्यन्ति कुरवो नरा वा तन्निवासिनः। इत्युक्त्वा वरदा देवी युधिष्ठिरमरिंदमम्। रक्षां कृत्वा च पाण्डूनां तत्रैवान्तरधीयत॥<br><br>206: वैशम्पायन उवाच ततो विराटं प्रथमं युधिष्ठिरो राजा सभायामुपविष्टमाव्रजत्। नक्षान् स कक्षे परिगृह्य वाससा॥<br><br>207: नराधिपो राष्ट्रपति यशस्विनं महायशाः कौरववंशवर्धनः। महानुभावो नरराजसत्कृतो दुरासदस्तीक्ष्णविषो यथोरगः॥<br><br>208: नपूर्वरूपेण यथामरस्तथा। र्यथानलो भस्मवृतश्च वीर्यवान्॥<br><br>209: तमापतन्तं प्रसमीक्ष्य पाण्डवं विराटराडिन्दुमिवाभ्रसंवृतम्। समागतं पूर्णशशिप्रभाननं महानुभावं न चिरेण दृष्टवान्॥<br><br>210: मन्त्रिद्विजान् सूतमुखान् विशस्तथा ये चापि केचित् परितः समासते। पप्रच्छ कोऽयं प्रथम समेयिवान् नृपोपमोऽयं समवेक्षते सभाम्॥<br><br>211: न तु द्विजोऽयं भविता नरोत्तमः पतिः पृथिव्या इति मे मनोगतम्। न चास्य दासो न रथो न कुढारः समीपतो भ्राजति चायमिन्द्रवत्॥<br><br>212: शरीरलिङ्गैरूपसूचितो ह्ययं मूर्द्धाभिषिक्त इति मे मनोगतम्। समीपमायाति च मे गतव्यथो यथा गजस्तामरसी मदोत्कटः॥<br><br>213: वितर्कयन्तं तु नरर्षभस्तथा युधिष्ठिरोऽभ्येत्य विराटमब्रवीत्। सम्राड्विजानात्विह जीवनार्थिनं विनष्टसर्वस्वमुपागतं द्विजम्॥<br><br>214: इहाहमिच्छामि तवानघान्तिके वस्तुं यथा कामचरस्तथा विभो। तमब्रवीत् स्वागतमित्यनन्तरं राजा प्रहृष्टः प्रतिसंगृहाण च॥<br><br>215: तं राजसिंहं प्रतिगृह्य राजा प्रीत्याऽऽत्मना चैनमिदं बभाषे। कामेन ताताभिवदाम्यहं त्वां कस्यासि राज्ञो विषयादिहागतः॥<br><br>216: गोत्रं च नामापि च शंस तत्त्वतः। किं चापि शिल्पं तव विद्यते कृतम्॥<br><br>217: युधिष्ठिर उवाच युधिष्ठिरस्यासमहं पुरा सखा वैयाघ्रपद्यः पुनरस्मि विप्रः। अक्षान् प्रयोक्तुं कुशलोऽस्मि देविनां कङ्केति नाम्नास्मि विराट विश्रुतः॥<br><br>218: विराट उवाच ददामि ते हन्त वरं यमिच्छसि प्रशाधि मत्स्यान् वशगो ह्यहं तव। प्रियाश्च धूर्ता मम देविनः सदा भवांश्च देवोपम राज्यमर्हति॥<br><br>219: युधिष्ठिर उवाच प्राप्तो विवादः प्रथमं विशाम्पते न विद्यते कं च न मत्स्य हीनतः। न मे जितः कश्चन धारयेद् धनं वरो ममैषोऽस्तु तव प्रसादजः॥<br><br>220: विराट उवाच हन्यामवश्यं यदि तेऽप्रियं चरेत् प्रव्राजयेयं विषयाद् द्विजांस्तथा। शृण्वन्तु में जानपदा: समागताः कङ्को यथाहं विषये प्रभुस्तथा॥<br><br>221: समानयानो भवितासि मे सखा प्रभूतवस्त्रो बहुपानभोजनः। पश्येस्त्वमन्तश्च बहिश्च सर्वदा कृतं च ते द्वारमपावृतं मया॥<br><br>222: ये त्वानुवादेऽयुरवृत्तिकर्शिता ब्रूयाश्च तेषां वचनेन मां सदा। दास्यामि सर्वं तदहं न संशयो न ते भयं विद्यति संनिधौ मम॥<br><br>223: वैशम्पायन उवाच एवं स लब्वा तु वरं समागम विराटराजेन नरर्षभस्तदा। उवास धीरः परमार्चितः सुखी न चापि कश्चिच्चरितं बुबोध तत्॥<br><br>224: वैशम्पायन उवाच त्रुपाययौ सिंहविलासविक्रमः। नसिं च कालाङ्गमकोशमव्रणम्॥<br><br>225: स सूदरूपः परमेण वर्चसा रविर्यथा लोकमिमं प्रकाशयन्। स्तं मत्स्यराजं समुपेत्य तस्थिवान्॥<br><br>226: तं प्रेक्ष्य राजा रमयन्नुपागतं ततोऽब्रवीज्जानपदान् समागतान्। सिंहोन्नतांसोऽयमतीव रूपवान् प्रदृश्यते को नु नरर्षभो युवा॥<br><br>227: अदृष्टपूर्वः पुरुषो रविर्यथा वितर्कयन् नास्य लभामि निश्चयम्। तथास्य चित्तं ह्यपि संवितर्कयन् नरर्षभस्यास्य न यामि तत्त्वतः॥<br><br>228: दृष्ट्वैव चैनं तु विचारयाम्यह गन्धर्वराजो यदि वा पुरंदरः। जानीत कोऽयं मम दर्शने स्थितो यदीप्सितं तल्लभतां च मा चिरम्॥<br><br>229: विराटवाक्येन च तेन चोदिता नरा विराटस्य सुशीघ्रगामिनः। उपेत्य कौन्तेयमथाब्रुवंस्तदा यथा स राजावदताच्युतानुजम्॥<br><br>230: स्त्वदीनरूपं वचनं महामनाः। उवाच सूदोऽस्मि नरेन्द्र बल्लवो भजस्व मां व्यढानकारमुत्तमम्॥<br><br>231: विराट उवाच न सूदतां बल्लव श्रद्दधामि ते सहस्रनेत्रप्रतिमो विराजसे। श्रिया च रूपेण च विक्रमेण च प्रभाससे त्वं नृवरो नरेष्विव॥<br><br>232: भीम उवाच नरेन्द्र परिचारकोऽस्मि ते जानामि सूपान् प्रथमं च केवलान्। आस्वादिता ये नृपते पुराभवन् युधिष्ठिरेणापि नृपेण सर्वशः॥<br><br>233: बलेन तुल्यश्च न विद्यते मया नियुद्धशीलश्च सदैव पार्थिवा गजैश्च सिंहैश्च समेयिवानहं सदा करिष्यामि तवानघ प्रियम्॥<br><br>234: विराट उवाच ददामि ते हन्त वरान् महानसे तथा च कुर्याः कुशलं प्रभाषसे। न चैव मन्ये तव कर्म यत् समं समुद्रनेमि पृथिवीं त्वमर्हसि॥<br><br>235: तथा हि कामो भवतस्तथा कृतं महानसे त्वं भव मे पुरस्कृतः। नराश्च ये तत्र समाहिताः पुरा भवांश्च तेषामधिपो मया कृतः॥<br><br>236: वैशम्पायन उवाच तथा स भीमो विहितो महानसे विराटराज्ञो दयितोऽभवद् दृढम्। उवास राज्ये न च तं पृथग् जनो बुबोध तत्रानुचराश्च केचन॥<br><br>237: वैशम्पायन उवाच ततः केशान् समुत्क्षिप्य वेल्लिताग्राननिन्दितान्। कृष्णान्सूक्ष्मान्मृदुन्दीर्घान् समुद्ग्रथ्य शुचिस्मिता॥<br><br>238: जुगूहे दक्षिणे पार्श्वे मृदूनसितलोचना। वासश्च परिधायैकं कृष्णा सुमलिनं महत्॥<br><br>239: कृत्वा वेषं च सैरन्ध्रयास्ततो व्यचरदार्तवत्। तां नराः परिघावन्ती स्त्रियश्च समुपाद्रवन्॥<br><br>240: अपृच्छंश्चैव तां दृष्ट्वा का त्वं किं च चिकीर्षसि। सा तानुवाच राजेन्द्र सैरर्थ्यहमिहागता॥<br><br>241: कर्म चेच्छामि वै कर्तुं तस्य यो मां युयुक्षति। तस्या रूपेण वेषेण श्लक्ष्णया च तथा गिरा। न श्रद्दधत तां दासीमन्नहेतोरूपस्थिताम्॥<br><br>242: विराटस्य तु कैकेयी भार्या परमसम्मता। आलोकयन्ती ददृशे प्रासादाद् द्रुपदात्मजाम्॥<br><br>243: सा समीक्ष्य तथारूपमनाथामेकवाससम्। समाहूयाब्रवीद् भद्रे का त्वं किं च चिकीर्षसि॥<br><br>244: सा तामुवाच राजेन्द्र सैरन्ध्यहमुपागता। कर्म चेच्छाम्यहं कर्तुं तस्य यो मां युयुक्षति॥<br><br>245: सुदेष्णोवाच नैवंरूपा भवन्त्येव यथा वदसि भामिनि। प्रेषयन्तीव वै दासीर्दासांश्च विविधान् बहून्॥<br><br>246: नोच्चगुल्फा संहतोरुस्त्रिगम्भीरा षडुन्नता। रक्ता पञ्चसु रक्तेषु हंसगद्गदभाषिणी॥<br><br>247: सुकेशी सुस्तनी श्यामा पीनश्रोणिपयोधरा। तेन तेनैव सम्पन्ना काश्मीरीव तुरङ्गमी॥<br><br>248: अरालपक्ष्मनयना बिम्बोष्ठी तनुमध्यमा। कम्बुग्रीवा गूढशिरा पूर्णचन्द्रनिभानना॥<br><br>249: शारदोत्पलपत्राक्ष्या शारदोत्पलगन्धया। शारदोत्पलसेविन्या रूपेण सदृशी श्रिया॥<br><br>250: का त्वं ब्रूहि यथा भद्रे नासि दासी कथंचना यक्षी वा यदि वा देवी गन्धर्वी यदि वाप्सराः॥<br><br>251: देवकन्या भुजङ्गी वा नगरस्याथ देवता। विद्याधरी किन्नरी वा यदि वा रोहिणी स्वयम्॥<br><br>252: अलम्बुषा मिश्रकेशी पुण्डरीकाथ मालिनी। इन्द्राणि वारुणी वा त्वं त्वष्टुर्धातुः प्रजापतेः। देव्यो देवेषु विख्यातास्तासां त्वं कतमा शुभे॥<br><br>253: द्रौपद्युवाच नास्मि देवी न गन्धर्वी नासुरी न च राक्षसी। सैरन्ध्री तु भुजिष्यास्मि सत्यमेतद् ब्रवीमि ते॥<br><br>254: केशाञ्जानाम्यहं कर्तुं पिंधे साधु विलेपनम्। मल्लिकोत्पलपद्मानां चम्पकानां तथा शुभे॥<br><br>255: ग्रथयिष्ये विचित्राश्च स्रजः परमशोभनाः। आराधयं सत्यभामां कृष्णस्य महिषीं प्रियाम्॥<br><br>256: कृष्णां च भार्यां पाण्डूनां कुरूणामेकसुन्दरीम्। तत्र तत्र चराम्येवं लभमाना सुभोजनम्॥<br><br>257: वासांसि यावन्ति लभे तावत् तावद् रमे तथा। मालिनीत्येव मे नाम स्वयं देवी चकार सा। साहमद्यागता देवि सुदेष्णे त्वन्निवेशनम्॥<br><br>258: सुदेष्णोवाच मूर्ध्नि त्वां वासयेयं वै संशयो मे न विद्यते। न चेदिच्छति राजा त्वां गच्छेत् सर्वेण चेतसा॥<br><br>259: स्त्रियो राजकुले याश्च याश्चेमा मम वेश्मनि। प्रसक्तास्त्वां निरीक्षन्ते पुमांसं कं न मोहयेः॥<br><br>260: वृक्षांश्चावस्थितान् पश्य य इमे मम वेश्मनि। तेऽपि त्वां संनमन्तीव पुमांसं कं न मोहयेः॥<br><br>261: राजा विराटः सुश्रोणि दृष्ट्वा वपुरमानुषम्। विहाय मां वरारोहे गच्छेत् सर्वेण चेतसा॥<br><br>262: यं हि त्वमनवद्याङ्गि तरलायतलोचने। प्रसक्तमभिवीक्षेथाः स कामवशगो भवेत्॥<br><br>263: यश्च त्वां सततं पश्येत् पुरुषश्चारुहासिनि। एवं सर्वानवद्याङ्गि स चानङ्गवशो भवेत्॥<br><br>264: अध्यारोहेद् यथा वृक्षान् वधायैवात्मनो नरः। राजवेश्मनि ते सुभ्रु गृहे तु स्यात् तथा मम॥<br><br>265: यथा च कर्कटी गर्भमाधत्ते मृत्युमात्मनः :1 तथाविधमहं मन्ये वासं तव शुचिस्मिते॥<br><br>266: द्रौपद्युवाच नास्मि लभ्या विराटेन न चान्येन कदाचन। गन्धर्वाः पतयो मह्यं युवानः पञ्च भामिनि॥<br><br>267: पुत्रा गन्धर्वराजस्य महासत्त्वस्य कस्यचित्। रक्षन्ति ते च मां नित्यं दुःखाचारा तथा ह्यहम्॥<br><br>268: यो मे न दद्यादृच्छिष्टं न च पादौ प्रधावयेत्। प्रीणेरंस्तेन वासेन गन्धर्वाः पतयो मम॥<br><br>269: यो हि मां पुरुषो गृद्ध्येद् यथान्याः प्राकृताः स्त्रियः। तामेव निवसेद् रात्रिं प्रविश्य च परां तनुम्॥<br><br>270: न चाप्यहं चालयितुं शक्या केनचिदङ्गने। दुःखशीला हि गन्धर्वास्ते च मे बलिनः प्रियाः॥<br><br>271: सुदेष्णोवाच प्रच्छन्नाश्चापि रक्षन्ति ते मां नित्यं शुचिस्मिते। एवं त्वां वासयिष्यामि यथा त्वं नन्दिनीच्छसि॥<br><br>272: न च पादौ न चोच्छिष्टं स्प्रक्ष्यसि त्वं कथंचन। वैशम्पायन उवाच एवं कृष्णा विराटस्य भार्यया परिसान्त्विता॥<br><br>273: उवास नगरे तस्मिन् पतिधर्मवती सती। न चैनां वेद तत्रान्यस्तत्त्वेन जनमेजय॥<br><br>274: वैशम्पायन उवाच सहदेवोऽपि गोपानां कृत्वा वेषमनुत्तमम्। भाषां चैषां समास्थाय विराटमुपयादथ॥<br><br>275: गोष्टमासाद्य तिष्ठन्तं भवनस्य समीपतः। राजाथ दृष्ट्वा पुरुषान् प्राहिणोज्जातविस्मयः॥<br><br>276: तमायान्तमभिप्रेक्ष्य भ्राजमानं नरर्षभम्। समुपस्थाय वै राजा पप्रच्छ कुरुनन्दनम्॥<br><br>277: कस्य वा त्वं कुतो वा त्वं किंवा त्वं तु चिकीर्षसि। न हि मे दृष्टपूर्वस्त्वं तत्त्वं ब्रूहि नरर्षभ॥<br><br>278: सम्प्राप्य राजानममित्रतापनं ततोऽब्रवीन्मेघमहौघनिःस्वनः। गोसंख्य आसं कुरुपुङ्गवानाम्॥<br><br>279: वस्तुं त्वयीच्छामि विशां वरिष्ठ तान् राजसिंहान् न हि वेद्मि पार्थान्। न शक्यते जीवितुमप्यकर्मणा न च त्वदन्यो मम रोचते नृपः॥<br><br>280: विराट उवाच त्वं ब्राह्मणो यदि वा क्षत्रियोऽसि समुद्रनेमीश्वररूपवानसि। आचक्ष्व मे तत्त्वममित्रकर्शन न वैश्यकर्म त्वयि विद्यते क्षमम्॥<br><br>281: कस्यासि राज्ञो विषयादिहागतः किं वापि शिल्पं तव विद्यते कृतम्। कथं त्वमस्मासु निवत्स्यसे सदा वदस्व किं चापि तवेह वेतनम्॥<br><br>282: सहदेव उवाच पञ्चानां पाण्डुपुत्राणां ज्येष्ठो भ्राता युधिष्ठिरः। तस्याष्टशतसाहस्रा गवां वर्गाः शतं शतम्॥<br><br>283: अपरे शतसाहस्रा विस्तावन्तस्तथा परे। तेषां गोसंख्य आसं वै तन्तिपालेति मां विदुः॥<br><br>284: भूतं भव्यं भविष्यं च यच्च संख्यागतं गवाम्। न मेऽस्त्यविदितं किंचित् समन्ताद् दशयोजनम्॥<br><br>285: गुणाः सुविदिता ह्यासन् मम तस्य महात्मनः। असकृत् स मया तुष्टः कुरुराजो युधिष्ठिरः॥<br><br>286: क्षिप्रं च गावो बहुला भवन्ति न तासु रोगो भवतीह कश्चना देतानि शिल्पानि मयि स्थितानि॥<br><br>287: ऋषभाँश्चापि जानामि राजन् पूजितलक्षणान्। येषां मूत्रमुपाघ्राय अपि वन्ध्या प्रसूयते॥<br><br>288: विराट उवाच शतं सहस्राणि समाहितानि सवर्णवर्णस्य विमिश्रितान् गुणैः। पशून् सपालान् भवते ददाम्यहं त्वदाश्रया मे पशवो भवन्त्विह॥<br><br>289: वैशम्पायन उवाच रुवास तत्रैव सुखं नरोत्तमः। न चैनमन्येऽपि विदुः कथंचन प्रादाच्च तस्मै भरणं यथेप्सितम्॥<br><br>290: वैशम्पायन उवाच अथापरोऽदृश्यत रूपसम्पदा स्त्रीमाणलङ्कारधरो बृहत्पुमान्। प्राकारवप्रे प्रतिमुच्य कुण्डले दीर्घ च कम्बूपरि हाटके शुभे॥<br><br>291: बाहू च दीर्घान् प्रविकीर्य मूर्धजान् महाभुजो वारणतुल्यविक्रमः। गतेन भूमि प्रतिकम्पयंस्तदा विराटमासाद्य सभासमीपतः॥<br><br>292: तं प्रेक्ष्य राजोपगतं सभातले व्याजात् प्रतिच्छन्नमरिप्रमाथिनम्। विराजमानं परमेण वर्चसा सुतं महेन्द्रस्य गजेन्द्र विक्रमम्॥<br><br>293: सर्वानपृच्छच्च सभानुचारिणः कुतोऽयमायाति पुरा न मे श्रुतः। न चैनमूचुर्विदितं तदा नराः सविस्मयं वाक्यमिदं नृपोऽब्रवीत्॥<br><br>294: सत्त्वोपपन्नः पुरुषोऽमरोपमः श्यामो युवा वारणयूथपोपमः। आमुच्य कम्बूपरि हाटके शुभे विमुच्य वेणीमपिना कुण्डले॥<br><br>295: स्रग्वी सुकेशः परिधाय चान्यथा शुशोभ धन्वी कवची शरीयथा। आरुह्य यानं परिधावतां भवान् सुतैः समो मे भव वा मया समः॥<br><br>296: वृद्धो ह्यहं वै परिहारकामः सर्वान् मत्स्यांस्तरसा पालयस्व। नैवंविधाः क्लीपरूपा भवन्ति कथंचनेति प्रतिभाति मे मनः॥<br><br>297: अर्जुन उवाच गायामि नृत्याम्यथ वादयामि भद्रोऽस्मि नृत्ये कुशलोऽस्मि गीते। त्वमुत्तरायै प्रदिशस्व मां स्वयं भवामि देव्या नरदेव नर्तकः॥<br><br>298: इदं तु रूपं मम येन किं तव प्रकीर्तयित्वा भृशशोकवर्धनम्। बृहन्नलां मां नरदेव विद्धि सुतं सुतां वा पितृमातृवर्जिताम्॥<br><br>299: विराट उवाच ददामि ते हन्त वरं बृहन्नले सुतां च मे नर्तय याश्च तादृशीः। इदं तु ते कर्म समं न मे मतं समुद्रनेमि पृथिवीं त्वमर्हसि॥<br><br>300: वैशम्पायन उवाच बृहन्नलां तामभिवीक्ष्य मत्स्यराट कलासु नृत्येषु तथैव वादिते। सम्मन्त्र्य राजा विविधैः स्वमन्त्रिभिः परीक्ष्य चैनं प्रमदाभिराशु वै॥<br><br>301: अपुस्त्वमप्यस्य निशम्य च स्थिरं ततः कुमारीपुरमुत्ससर्ज तम्। स शिक्षयामास च गीतवादितं सुतां विराटस्य धनंजयः प्रभुः॥<br><br>302: सखींश्च तस्याः परिचारिकास्तथा प्रियश्च तासां स बभूव पाण्डवः॥<br><br>303: तथा स सत्रेण धनंजयो वसन् प्रियाणि कुर्वन् सह ताभिरात्मवान्। तथा च तं तत्र न जज्ञिरे जना बहिश्चरा वाप्यथ चान्तरेचराः॥<br><br>304: वैशम्पायन उवाच विराटराजं तरसा समेयिवान्। तमापतन्तं ददृशे पृथग्जनो विमुक्तमभ्रादिव सूर्यमण्डलम्॥<br><br>305: स वै हयानैक्षत तांस्ततस्ततः समीक्षमाणं स ददर्श मत्स्यराट्। ततोऽब्रवीत् ताननुगान् नरेश्वरः कुतोऽयमायाति नरोऽमरोपमः॥<br><br>306: स्वयं हयानीक्षति मामकान् दृढं ध्रुवं हयज्ञो भविता विचक्षणः। प्रवेश्यतामेष समीपामाशु मे विभाति वीरो हि यथामरस्तथा॥<br><br>307: ज्जयोऽस्तु ते पार्थिव भद्रमस्तु वः। हयेषु युक्तो नृप सम्मतः सदा तराश्वसूतो निपुणो भवाम्यहम्॥<br><br>308: विराट उवाच ददामि यानानि धनं निवेशनं ममाश्वसूतो भवितुं त्वमर्हसि। कुतोऽसि कस्यासि कथं त्वमागतः प्रब्रूहि शिल्पं तव विद्यते च यत्॥<br><br>309: नकुल उवाच पञ्चानां पाण्डुपुत्राणां ज्येष्ठो भ्राता युधिष्ठिरः। तेनाहमश्वेषु पुरा नियुक्तः शत्रुकर्शन॥<br><br>310: अश्वानां प्रकृति वेद्मि विनयं चापि सर्वशः। दुष्टानां प्रतिपत्तिं च कृत्स्नं चैव चिकित्सितम्॥<br><br>311: न कातरं स्यान्मम जातु वाहनं न मेऽस्ति दुष्टा वडवा कुतो हयाः। जनस्तु मामाह स चापि पाण्डवो युधिष्ठिरो ग्रन्थिकमेव नामतः॥<br><br>312: विराट उवाच यदस्ति किंचिन्मम वाजिवाहनं तदस्तु सर्वं त्वदधीनमद्य वै। स्त्वदाश्रयाः सारथयश्च सन्तु मे॥<br><br>313: इदं तवेष्टं यदि वै सुरोपम ब्रवीहि यत् ते प्रसमीक्षितं वसु। न तेऽनुरूपं हयकर्म विद्यते प्रभासि राजेव हि सम्मतो मम॥<br><br>314: युधिष्ठिरस्येव हि दर्शनेन मे समं तवेदं प्रियमत्र दर्शनम्। कथं तु भृत्यैः स विनाकृतो वने वसत्यनिन्द्यो रमते च पाण्डवः॥<br><br>315: वैशम्पायन उवाच तथा स गन्धर्ववरोपमो युवा विराटराज्ञा मुदितेन पूजितः। न चैनमन्येऽपि विदुः कथंचन प्रियाभिरामं विचरन्तमन्तरा॥<br><br>316: एवं हि मत्स्ये न्यवसन्त पाण्डवा यथाप्रतिज्ञाभिरमोघदर्शनाः। अज्ञातचर्यां व्यचरन् समाहिताः समुद्रनेमीपतयोऽतिदुःखिताः॥<br><br>317: जनमेजय उवाच । एवं ते मत्स्यनगरे प्रच्छन्नाः कुरुनन्दनाः। अत ऊर्ध्वं महावीर्याः किमकुर्वत वै द्विजः॥<br><br>318: वैशम्पायन उवाच एवं मत्स्यस्य नगरे प्रच्छन्नाः कुरुनन्दनाः। आराधयन्तो राजानं यदकुर्वत तच्छृणु॥<br><br>319: तृणबिन्दुप्रसादाच्च धर्मस्य च महात्मनः। अज्ञातवासमेवं तु विराटनगरेऽवसन्॥<br><br>320: युधिष्ठिरः सभास्तारो मत्स्यानामभवत् प्रियः। तथैव च विराटस्य सपुत्रस्य विशाम्पते॥<br><br>321: स ह्यक्षहृदयज्ञस्तान् क्रीडयामास पाण्डवः। अक्षवत्यां यथाकामं सूत्रबद्धानिव द्विजान्॥<br><br>322: अज्ञातं च विराटस्य विजित्य वसु धर्मराट्। भ्रातृभ्यः पुरुषव्याघ्रो यथार्ह सम्प्रयच्छति॥<br><br>323: भीमसेनोऽपि मांसानि भक्ष्याणि विविधानि च। अतिसृष्टानि मत्स्येन विक्रीणीते युधिष्ठिरे॥<br><br>324: वासांसि परिजीर्णानि लब्धान्यन्तःपुरेऽर्जुनः। विक्रीणानस्च सर्वेभ्यः पाण्डवेभ्यः प्रयच्छति॥<br><br>325: सहदेवोऽपि गोपानां वेषमास्थाय पाण्डवः। दधि क्षीरं घृतं चैव पाण्डवेभ्यः प्रयच्छति॥<br><br>326: नकुलोऽपि धनं लब्ध्वा कृते कर्मणि वाजिनाम्। तुष्टे तस्मिन् नरपतौ पाण्डवेभ्यः प्रयच्छति॥<br><br>327: कृष्णा तु सर्वान् भर्तृस्तान् निरीक्षन्ती तपस्विनी। यथा पुनरविज्ञाता तथा चरति भामिनी॥<br><br>328: एवं सम्पादयन्तस्ते तदान्योन्यं महारथाः। विराटनगरे चेरुः पुनर्गर्भधृता इव॥<br><br>329: साशङ्का धार्तराष्ट्रस्य भयात् पाण्डुसुतास्तदा। प्रेक्षमाणास्तदा कृष्णामूषुश्छन्ना नराधिप॥<br><br>330: अथ मासे चतुर्थे तु ब्रह्मणः सुमहोत्सवः। आसीत् समृद्धो मत्स्येषु पुरुषाणां सुसम्मतः॥<br><br>331: तत्र मल्लाः समापेतुर्दिग्भ्यो राजन् सहस्रशः। समाजे ब्रह्मणो राजन् यथा पशुपतेरिव॥<br><br>332: महाकाया महावीर्याः कालखजा इवासुराः। वीर्योन्मत्ता बलोदग्रा राज्ञा समभिपूजिताः॥<br><br>333: सिंहस्कन्धकटिग्रीवाः स्वावदाता मनस्विनः। असकृल्लब्धलक्षास्ते रङ्गे पार्थिवसंनिधौ॥<br><br>334: तेषामेको महानासीत् सर्वमल्लानथाह्वयत्। आवल्गमानं तं रङ्गे नोपतिष्ठति कश्चन॥<br><br>335: यदा सर्वे विमनसस्ते मल्ला हतचेतसः। अथ सूदेन तं मल्लं योधयामास मत्स्यराट्। ॥<br><br>336: नोद्यमानस्तदा भीमो दुःखेनैवाकरोन्मतिम्। न हि शक्नोति विवृते प्रत्याख्यातुं नराधिपम्॥<br><br>337: ततः स पुरुषव्याघ्रः शार्दूलशिथिलश्चरन्। प्रविवेश महारङ्गं विराटमभिपूजयन्॥<br><br>338: बबन्ध कक्षां कौन्तेयस्ततः संहर्षयञ्जनम्। ततस्तु वृत्रसंकाशं भीमो मल्लं समाह्वयत्॥<br><br>339: जीमूतं नाम तं तत्र मल्लं प्रख्यातविक्रमम्। तावुभौ सुमहोत्साहावुभौ भीमपराक्रमौ॥<br><br>340: मत्ताविव महाकायौ वारणौ षष्टिहायनौ। ततस्तौ नरशार्दूलो बाहुयुद्धं समीयतुः॥<br><br>341: वीरौ परमसंहृष्टावन्योन्यजयकाक्षिणौ। आसीत् सुभीमः सम्पातो वज्रपर्वतयोरिव॥<br><br>342: उभौ परमसंहृष्टौ बलेनातिबलावुभौ। अन्योन्यस्यान्तरं प्रेप्सू परस्परजयैषिणौ॥<br><br>343: उभौ परमसंहष्टौ मत्ताविव महागजौ। कृतप्रतिकृतैश्चित्रैर्बाहुभिश्च सुसरूटैः। संनिपातावधूतैश्च प्रमौथोन्मथनैस्तथा॥<br><br>344: क्षेपणैर्मुष्टिभिश्चैव वराहोद्भूतनि:स्वनैः। तलैर्वज्रनिपातैश्च प्रसृष्टाभिस्तथैव च॥<br><br>345: शलाकानसखपातैश्च पादोद्भूतैश्च दारुणैः। जानुभिश्चाश्मनिर्घोषैः शिरोभिश्चावघदनैः॥<br><br>346: तद् युद्धमभवद् घोरमशस्त्रं बाहुतेजसा। बलप्राणेन शूराणां समाजोत्सवसंनिधौ॥<br><br>347: अरज्यत जन: सर्वः सोत्क्रुष्टनिनदोत्थितः। बलिनोः संयुगे राजन् वृत्रवासवयोरिव॥<br><br>348: प्रकर्षणाकर्षणयोरभ्याकर्षविकर्षणैः। आकर्षतुरधान्योन्यं जानुभिश्चापि जघतुः॥<br><br>349: महता भर्त्सयन्तौ परस्परम्। व्यूढोरस्कौ दीर्घभुजौ नियुद्धकुशलावुभौ। बाहुभिः समसज्जेतामायसैः परिधैरिव॥<br><br>350: चकर्ष दोर्ध्यामुत्पात्य भीमो मल्लममित्रहा। निनदन्तमभिक्रोशन् शार्दूल इव वारणम्॥<br><br>351: समुद्यम्य महाबाहूर्धामयामास वीर्यवान्। ततो मल्लाच मत्स्याश्चं विस्मयं चक्रिरे परम्॥<br><br>352: भ्रामयित्वा शतगुणं गतसत्त्वमचेतनम्। प्रत्यपिंषन्महाबाहुर्मल्लं भुवि वृकोदरः॥<br><br>353: तस्मिन् विनिहते वीरे जीमूते लोकविश्रूते। विराटः परमं हर्षमगच्छद् बान्धवैः सह॥<br><br>354: प्रहर्षात् प्रददौ वित्तं बहु राजा महामनाः। बल्लवाय महारङ्गे यथा वैश्रवणस्तथा॥<br><br>355: एवं स सुबहून् मल्लान् पुरुषांश्च महाबलान्। विनिघ्नन् मत्स्यराजस्य प्रीतिमाहरदुत्तमाम्॥<br><br>356: यदास्य तुल्यः पुरुषो न कश्चित् तत्र विद्यते। ततो व्याप्रैश्च सिंहैश्च द्विरदैश्चाप्ययोधयत्॥<br><br>357: पुनरन्तःपुरगतः स्त्राणां मध्ये वृकोदरः। योध्यते स विराटेन सिंहैर्मत्तैर्महाबलैः॥<br><br>358: बीभत्सुरपि गीतेन स्वनृत्येन च पाण्डवः। विराटं तोषयामास सर्वाश्चान्तःपुरस्त्रियः॥<br><br>359: अश्वैर्विनीतैर्जवनस्तत्र तत्र समागतः। तोषयामास राजानं नकुलो नृपसत्तमम्॥<br><br>360: तस्मै प्रदेयं प्रायच्छत् प्रीतो राजा धनं बहु। विनीतान् वृषभान् दृष्ट्वा सहदेवस्य चाभितः। धनं ददौ बहुविधं विराटः पुरुषर्षभः॥<br><br>361: द्रौपदी प्रेक्ष्य तान् सर्वान् क्लिश्यमानान् महारथान्। नातिप्रीतमना राजन् निःश्वासपरमाभवत्॥<br><br>362: एवं ते न्यवसंस्तत्र प्रच्छन्नाः पुरुषर्षभाः। कर्माणि तस्य कुर्वाणा विराटनृपतेस्तदा॥<br><br>363: वैशम्पायन उवाच वसमानेषु पार्थेषु मत्स्यस्य नगरे तदा। महारतेषु छन्नेषु मासा दश समाययुः॥<br><br>364: याज्ञसेनी सुदेष्णां तु श्रुश्रूषन्ती विशाम्पते। आवसत् परिचारार्हा सुदुःखं जनमेजय॥<br><br>365: तथा चरन्ती पाञ्चाली सुदेष्णाया निवेशने। तां देवीं तोषयामास तथा चान्त:पुरस्त्रियः॥<br><br>366: तस्मिन् वर्षे गतप्राये कीचकस्तु महाबलः। सेनापतिविराटस्य ददर्श दुपदात्मजाम्॥<br><br>367: तां दृष्ट्वा देवगर्भाभां चरन्ती देवतामिव। कीचकः कामयामास कामबाणप्रपीडितः॥<br><br>368: स तु कामाग्निसंतप्तः सुदेष्णामभिगम्य वै। प्रहसन्निव सेनानीरिदं वचनमब्रवीत्॥<br><br>369: नेयं मया जातु पुरेह दृष्टा राज्ञो विराटस्य निवेशने शुभा। रूपेण चोन्मादयतीव मां भृश गन्धेन जाता मदिरेव भामिनी॥<br><br>370: का देवरूपा हृदयङ्गमा शुभे ह्याचक्ष्व मे कस्य कुतोऽत्र शोभने। चित्तं हि निर्मध्य करोति मां वशे न चान्यदत्रौषधमस्ति मे मतम्॥<br><br>371: अहो तवेयं परिचारिका शुभा प्रत्यग्ररूपा प्रतिभाति मामियम्। अयुक्तरूपं हि करोति कर्म ते प्रशास्तु मां यच्च ममास्ति किंचन॥<br><br>372: प्रभूतनागाश्वरथं महाजनं समृद्धियुक्तं बहुपानभोजनम्। मनोहरं काञ्चचित्रभूषणं गृहं महच्छोभयतामियं मम॥<br><br>373: स्ततः समभ्येत्य नराधिपात्मजाम्। उवाच कृष्णामभिसान्त्वयंस्तदा मृगेन्द्रकन्यामिव जम्बुको वने॥<br><br>374: का त्वं कस्यासि कल्याणि कुतो वा त्वं वरानने। प्राप्ता विराटनगरं तत् त्वमाचक्ष्व शोभने। ॥<br><br>375: रूपमङ्गयं तथा कान्तिः सौकुमार्यमनुत्तमम्। कान्त्या विभाति वक्त्रं ते शशाङ्क इव निर्मलम्। । १३। नेत्रे सुविपुले सुभ्र पद्मपत्रनिभे शुभे। वाक्यं ते चारुसर्वाङ्गि परपुष्टरुतोपमम्॥<br><br>376: एवंरूपा मया नारी काचिदन्या महीतले। न दृष्टपूर्वा सुश्रोणि यादृशी त्वमनिन्दिते॥<br><br>377: लक्ष्मी: पद्मालया का त्वमथ भूतिः सुमध्यमे। ह्रीः श्रीः कीर्तिरथो कान्तिरासां का त्वं वरानने। । १६। अतीवरूपिणी किं त्वमनङ्गाङ्गविहारिणी। अतीव भ्राजसे सुभ्र प्रभेवेन्दोरनुत्तमा॥<br><br>378: अपिचेक्षणपक्ष्माणां स्मितं ज्योत्स्नोपमं शुभम्। दिव्यांशुरश्मिभिर्वृत्तं दिव्यकान्तिमनोरमम्॥<br><br>379: निरीक्ष्य वक्त्रचन्द्रं ते लक्ष्यानुपमया युतम्। कृत्स्ने जगति को नेह कामस्य वशगो भवेत्॥<br><br>380: हारालंकारयोग्यौ तु स्तनौ चोभौ सुशोभनौ। सुजातौ सहितौ लक्ष्म्या पीनौ वृत्तौ निर गै॥<br><br>381: कुड्मलाम्बुरुहाकारौ तव सुभ्रु पयोधरौ। कामप्रतोदाविव मां तुदतश्चारुहासिनि॥<br><br>382: वलीविभङ्गचतुरं स्तनभारविनामितम्। कराग्रसम्मितं मध्यं तवेदं तनुमध्यमे॥<br><br>383: दृष्ट्वैव चारु जघनं सरित्पुलिनसंनिभम्। कामव्याधिरसाध्यो मामप्याक्रामति भामिनि॥<br><br>384: जज्वाल चाग्निमदनो दावाग्निरिव निर्दयः। त्वत्सङ्गमाभिसंकल्पविवृद्धो मां दहत्ययम्॥<br><br>385: आत्मप्रदानवर्षेण संगमाम्भोधरेण च। शमयस्व वरारोहे ज्वलन्त मन्मथानलम्॥<br><br>386: मच्चित्तोन्मादनकरा मन्मथस्य शरोत्कराः। त्वत्संगमाशानिशितास्तीवाः शशिनिभानने। मां विदार्य हृदयमिदं निर्दयवेगिताः॥<br><br>387: प्रविष्टा ह्यसितापाङ्गि प्रचण्डाश्चण्डदारुणाः। अत्युन्मादसमारम्भाः प्रीत्युन्मादकरा मम। आत्मप्रदानसम्भोगैर्मामुद्धर्तुमिहार्हसि॥<br><br>388: चित्रमाल्याम्बरधरा सर्वाभरणभूषिता। कामं प्रकामं सेव त्वं मया सह विलासिनि॥<br><br>389: । नार्हसीहासुखं वस्तुं सुखार्हा सुखवर्जिता। प्राप्नुह्यनुत्तमं सौख्यं मत्तस्त्वं मत्तगामिनि॥<br><br>390: स्वादून्यमृतकल्पानि पेयानि विविधानि च। पिबमाना मनोज्ञानि रममाणा यथासुखम्॥<br><br>391: भोगोपचारान् विविधान् सौभाग्यं चाप्यनुत्तमम्। पानं पिब महाभागे भोगैश्चानुत्तमैः शुभैः॥<br><br>392: इदं हि रूपं प्रथमं तवान निरर्थकं केवलमद्य भामिनि। अधार्यमाणा स्रगिवोत्तमा शुभा न शोभसे सुन्दरि शोभना सती॥<br><br>393: त्यजामि पुरातना भवन्तु दास्यस्तव चारुहासिनि। अहं च ते सुन्दरि दासवत् स्थितः सदा भविष्ये वशगो वरानने॥<br><br>394: द्रौपद्युवाच अप्रार्थनीयामिह मां सूतपुत्राभिमन्यसे। निहीनवर्णां सैरन्ध्रीं बीभत्सां केशकारिणीम्॥<br><br>395: परदारास्मि भद्रं ते न युक्तं तव साम्प्रतम्। दयिता: प्राणिनां दारा धर्मं समनुचिन्तय॥<br><br>396: परदारे न ते बुद्धिर्जातु कार्या कथंचन। विवर्जनं ह्यकार्याणामेतत् सुपुरुषव्रतम्॥<br><br>397: मिथ्याभिगृनो हि नरः पापात्मा मोहमास्थितः। अयशः प्राप्नुयाद् घोरं महद् वा प्राप्नुयाद् भयम्॥<br><br>398: वैशम्पायन उवाच एवमुक्तस्तु सैरन्ध्या कीचकः काममोहितः। जानन्नपि सुदुर्बुद्धिः परदाराभिमर्शने। ॥<br><br>399: दोषान् बहून् प्राणहरान् सर्वलोकविगर्हितान्। प्रोवाचेदं सुदुर्बुद्धिद्रौपदीमजितेन्द्रियः॥<br><br>400: नार्हस्येवं वरारोहे प्रत्याख्यातुं वरानने। मां मन्मथसमाविष्टं त्वत्कृते चारुहासिनि॥<br><br>401: प्रत्याख्याय च मां भीरु वशगं प्रियवादिनम्। नूनं त्वमसितापाङ्गि पश्चात्तापं करिष्यसि॥<br><br>402: अहं हि सुभ्र राज्यस्य कृत्स्नस्यास्य सुमध्यमे। प्रभुर्वासयिता चैव वीर्ये चाप्रतिमः क्षितौ॥<br><br>403: पृथिव्यां मत्समो नास्ति कश्चिदन्यः पुमानिह। रूपयौवनसौभाग्यैर्भोगैश्चानुत्तमैः शुभैः॥<br><br>404: सर्वकामसमृद्धेषु भोगेष्वनुपमेष्विह। भोक्तव्येषु च कल्याणि कस्माद् दास्ये रता ह्यसि॥<br><br>405: मया दत्तमिदं राज्यं स्वामिन्यसि शुभानने। भजस्व मां वरारोहे भुक्ष्व भोगाननुत्तमान्॥<br><br>406: एवमुक्ता तु सा साध्वी कीचकेनाशुभं वचः। कीचकं प्रत्युवाचेदं गर्हयन्त्यस्य तद् वचः॥<br><br>407: सैरभ्युवाच मा सूतपुत्र मुह्यस्व माद्य त्यक्ष्यस्व जीवितम्। जानीहि पञ्चभि। रैर्नित्यं मामभिरक्षिताम्॥<br><br>408: न चाप्यहं त्वया लभ्या गन्धर्वाः पतयो मम। ते त्वां निहन्युः कुपिता: साध्वलं मा व्यनीनशः॥<br><br>409: अशक्यरूपं पुरुषैरध्वानं गन्तुमिच्छसि। यथा निश्चेतनो बालः कूलस्थ: कूलमुत्तरम्। तर्तुमिच्छति मन्दात्मा तथा त्वं कर्तुमिच्छसि॥<br><br>410: अन्तर्महीं वा यदि वोर्ध्वमुत्पतेः समुद्रपारं यदि वा प्रधावसि। तथापि तेषां न विमोक्षमर्हसि प्रमाथिनो देवसुता हि खेचराः। ॥<br><br>411: त्वं कालरात्रीमिव कश्चिदातुरः किं मां दृढं प्रार्थयसेऽद्य कीचक। श्चन्द्र जिघृक्षुरिव मन्यसे हि माम्॥<br><br>412: तेषां प्रियां प्रार्थयतो न ते भुवि गत्वा दिवं वा शरणं भविष्यति। न वर्तते कीचक ते दृशा शुभं या तेन संजीवनमर्थयेत् सा॥<br><br>413: वैशम्पायन उवाच प्रत्याख्यातो राजपुत्र्या सुदेष्णां कीचकोऽब्रवीत्। अमर्यादेन कामेन घोरेणाभिपरिप्लुतः॥<br><br>414: यथा कैकेयि सैरन्ध्री समेयात् तद् विधीयताम्। येनोपायेन सैरन्ध्री भजेन्मां गजगामिनी। तं सुदेष्णे परीप्सस्व प्राणान् मोहात् प्रहासिषम्॥<br><br>415: वैशम्पायन उवाच तस्य सा बहुशः श्रुत्वा वाचं विलपतस्तदा। विराटमहिषी देवी कृपां चक्रे मनस्विनी॥<br><br>416: स्वमन्त्रमभिसंधाय तस्यार्थमनुचिन्त्य च। उद्योगं चैव कृष्णायाः सुदेष्णा सूतमब्रवीत्॥<br><br>417: पर्वणि त्वं समुद्दिश्य सुरामन्नं च कारय। तत्रैनां प्रेषयिष्यामि सुराहारी तवान्तिकम्॥<br><br>418: तत्र सम्प्रेषितामेनां विजने निरवग्रह। सान्त्वयेथा यथाकामं सान्त्व्यमाना रमेद् यदि॥<br><br>419: वैशम्पायन उवाच इत्युक्तः स विनिष्क्रम्य भगिन्या वचनात् तदा। सुरामाहारयामास राजाहाँ सुपरिष्कृताम्॥<br><br>420: भक्ष्यांश्च विविधाकारान् बहूंचोच्चावचांस्तदा। कारयामास कुशलैरन्नं पानं सुशोभनम्॥<br><br>421: तस्मिन् कृते तदा देवी कीचकेनोपमन्त्रिता। सुदेष्णा प्रेषयामास सैरन्ध्रीं कीचकालयम्॥<br><br>422: सुदेष्णोवाच उत्तिष्ठ गच्छ सैरन्ध्र कीचकस्य निवेशनम्। पानमानय कल्याणि पिपासा मां प्रबाधते॥<br><br>423: सैरन्ध्युवाच न गच्छेयमहं तस्य राजपुत्रि निवेशनम्। त्वमेव राज्ञि जानासि यथा स निरपत्रपः॥<br><br>424: न चाहमनवद्याङ्गि तव वेश्मनि भामिनि। कामवृत्ता भविष्यामि पतीनां व्यभिचारिणी॥<br><br>425: त्वं चैव देवि जानासि यथा स समयः कृतः। प्रविशन्त्या मया पूर्वं तव वेश्मनि भामिनि॥<br><br>426: कीचकस्तु सुकेशान्ते मूढो मदनदर्पितः। सोऽवमंस्यति मां दृष्ट्वा न यास्ये तत्र शोभने॥<br><br>427: सन्ति बयस्तव प्रेष्या राजपुत्रि वशानुगाः। अन्यां प्रेषय भद्रं ते स हि मामवमंस्यते॥<br><br>428: सुदेष्णोवाच नव त्वां जातु हिंस्यात् स इतः सम्प्रेषितां मया। इत्युक्त्वा प्रददौ पात्रं सपिधानं हिरण्मयम्॥<br><br>429: सा शङ्कमाना रुदती दैवं शरणमीयुषी। प्रातिष्ठत सुराहारी कीचकस्य निवेशनम्॥<br><br>430: सैरभ्युवाच यथाहमन्यं भर्तृभ्यो नाभिजानामि कंचन। तेन सत्येन मां प्राप्तां मा कुर्यात् कीचको वशे। । १८। वैशम्पायन उवाच उपातिष्ठत सा सूर्यं मुहूर्तमबला ततः। स तस्यास्तनुमध्यायाः सर्वं सूर्योऽवबुद्धवान्॥<br><br>431: अन्तर्हितं ततस्तस्या रक्षो रक्षार्थमादिशत्। तच्चैनां नाजहात् तत्र सर्वावस्थास्वनिन्दिताम्॥<br><br>432: तां मृगीमिव संत्रस्तां दृष्ट्वा कृष्णां समीपगाम्। उदतिष्ठन्मुदा सूतो नावं लब्वेव पारगः॥<br><br>433: कीचक उवाच स्वागतं ते सुकेशान्ते सुव्युष्टा रजनी मम। स्वामिनी त्वमनुप्राप्ता प्रकुरुष्व मम प्रियम्॥<br><br>434: सुवर्णमालाः कम्बूश्च कुण्डले परिहाटके। नानापत्तनजे शुभ्रे मणिरत्नं च शोभनम्॥<br><br>435: आहरन्तु च वस्त्राणि कौशिकान्यजिनानि च। अस्ति मे शयनं दिव्यं त्वदर्थमुपक्लिपतम्। एहि तत्र मया सार्द्धं पिबस्व मधुमाधवीम्॥<br><br>436: द्रौपद्युवाच अप्रैषीद् राजपुत्री मां सुराहारी तवान्तिकम्। पानमाहर मे क्षिप्रं पिपासा मेऽति चाब्रवीत्॥<br><br>437: कीचक उवाच अन्या भद्रे नयिष्यन्ति राजपुत्र्याः प्रतिश्रुतम्। इत्येतां दक्षिणे पाणौ सूतपुत्रः परामृशत्॥<br><br>438: द्रौपद्युवाच यथैवाहं नाभिचरे कदाचित् पतीन् मदाद् वै मनसापि जातु। तेनैव सत्येन वशीकृतं त्वां द्रष्टास्मि पापं परिकृष्यमाणम्॥<br><br>439: वैशम्पायन उवाच स तामभिप्रेक्ष्य विशालनेत्रां जिघृक्षमाणः परिभर्सयन्तीम्। जग्राह तामुत्तरवस्त्रदेशे स कीचकस्तां सहसाऽऽक्षिपन्तीम्॥<br><br>440: प्रगृह्यमाणा तु महाजवेन मुहुर्विनिःश्वस्य च राजपुत्री। तया समाक्षिप्ततनुः स पापः पपात शाखीव निकृत्तमूलः॥<br><br>441: सा गृहीता विधुन्वाना भूमावाक्षिप्य कीचकम्। सभां शरणमागच्छद् यत्र राजा युधिष्ठिरः॥<br><br>442: तां कीचकः प्रधावन्ती केशपाशे परामृशत्। अथैनां पश्यतो राज्ञः पातयित्वा पदावधीत्॥<br><br>443: तस्य योऽसौ तदार्केण राक्षसः संनियोजितः। स कीचकमपोवाह वातवेगेन भारत॥<br><br>444: स पपात तदा भूमौ रक्षोबलसमाहतः। विघूर्णमानो निश्चेष्टश्छिन्नमूल इव दुमः॥<br><br>445: तां चासीनौ ददृशतुर्भीमसेनयुधिष्ठिरौ। अमृष्यमाणौ कृष्णायाः कीचकेन पराभवन्॥<br><br>446: तस्य भीमो वधं प्रेप्सुः कीचकस्य दुरात्मनः। दन्तैर्दन्तांस्तदा रोषान्निष्पिपेष महामनाः॥<br><br>447: धूमच्छाया ह्यभजतां नेत्रे चोच्छ्रित श्मणी। सस्वेदा भृकुटी चोग्रा ललाटे समवर्तत॥<br><br>448: हस्तेन ममृजे चैव ललाटं परवीरहा। भूयश्च त्वरितः क्रुद्धः सहसोत्थातुमैच्छत॥<br><br>449: अथावमृद्गादङ्गुष्ठमङ्गुष्ठेन युधिष्ठिरः। प्रबोधनभयाद् राजा भीमं तं प्रत्यषेधयत्॥<br><br>450: तं मत्तमिव मातङ्गं वीक्षमाणं वनस्पतिम्। स तमावारयामास भीमसेनं युधिष्ठिरः॥<br><br>451: आलोकयसि किं वृक्षं सूद दारुकृतेन वै। यदि ते दारुभिः कृत्यं बहिर्वक्षान्निगृह्यताम्॥<br><br>452: सा सभाद्वारमासाद्य रुदती मत्स्यमब्रवीत्। अवेक्षमाणा सुश्रोणी पतीस्तान् दीनचेतसः॥<br><br>453: आकारमभिरक्षन्ती प्रतिज्ञाधर्मसंहिता। दह्यमानेव रौद्रेण चक्षुषा दुपदात्मजा॥<br><br>454: येषां वैरी न स्वपिति षष्ठेऽपि विषये वसन्। तेषां मां मानिनीं भार्यां सूतपुत्रः पदावधीत्॥<br><br>455: ये दधुर्न च याचेयुर्ब्रह्मण्याः सत्यवादिनः। तेषां मां मानिनी भार्यां सूतपुत्रः पदावधीत्॥<br><br>456: येषां दुन्दुभिनिर्घोषो ज्याघोषः श्रूयतेऽनिशम्। तेषां मां मानिनीं भार्यां सूतपुत्रः पदावधीत्॥<br><br>457: ये च तेजस्विनी दान्ता बलवन्तोऽतिमानिनः। तेषां मां मानिनीं भार्यां सूतपुत्रः पदावधीत्॥<br><br>458: सर्वलोकमिमं हन्युर्धर्मपाशसितास्तु ये। तेषां मां मानिनीं भार्यां सूतपुत्रः पदावधीत्॥<br><br>459: शरणं ये प्रपन्नानां भवन्ति शरणार्थिनाम्। चरन्ति लोके प्रच्छन्नाः क्व नु तेऽद्य महारथाः॥<br><br>460: कथं ते सूतपुत्रेण वध्यमानां प्रियां सतोम्। मर्षयन्ति यथा क्लीबा बलवन्तोऽमितौजसः॥<br><br>461: क्व नु तेषाममर्षश्च वीर्य तेजश्च वर्तते। न परीप्सन्ति ये भार्यां वध्यमानां दुरात्मना॥<br><br>462: मयात्र शक्यं किं कर्तुं विराटे धर्मदूषके। यः पश्यन् मां मर्षयति वध्यमानामनागसम्॥<br><br>463: न राजा राजवत् किंचित् समाचरति कीचके। दस्यूनामिव धर्मस्ते न हि संसदि शोभते॥<br><br>464: नाहमेतेन युक्तं वै हन्तुं मत्स्य तवान्तिके। सभासदोऽत्र पश्यन्तु कीचकस्य व्यतिक्रमम्॥<br><br>465: कीचको न च धर्मज्ञो न च मत्स्यः कथंचन। सभासदोऽप्यधर्मज्ञा य एनं पर्युपासते। ॥<br><br>466: वैशम्पायन उवाच एवंविधैर्वचोभिः सा तदा कृष्णाश्रुलोचना। उपलाभत राजानं मत्स्यानां वरवर्णिनी॥<br><br>467: विराट उवाच परोक्षं नाभिजानामि विग्रहं युवयोरहम्। अर्थतत्त्वमविज्ञाय किं नु स्यात् कौशलं मम॥<br><br>468: वैशम्पायन उवाच ततस्तु सभ्या विज्ञाय कृष्णां भूयोऽभ्यपूजयन्। साधु साध्विति चाप्याहुः कीचकं च व्यगर्हयन्॥<br><br>469: सभ्या ऊचुः यस्येयं चारुसर्वाङ्गी भार्या स्यादायतेक्षणा। परो लाभस्तु तस्य स्यान्न च शोचेत् कथंचन॥<br><br>470: न हीदृशी मनुष्येषु सुलभा वरवर्णिनी। नारी सर्वानवद्याङ्गी देवीं मन्यामहे वयम्॥<br><br>471: वैशम्पायन उवाच एवं सम्पूजयन्तस्ते कृष्णां प्रेक्ष्य सभासदः। युधिष्ठिरस्य कोपात् तु ललाटे स्वेद आगमत्॥<br><br>472: अथाब्रवीद् राजपुत्री कौरव्यो महिषीं प्रियाम्। गच्छ सैरन्ध्र मात्र स्थाः सुदेष्णाया निवेशनम्॥<br><br>473: भर्तारमनुरुन्धन्त्यः क्लिश्यन्ते वीरपत्नयः। शुश्रूषया क्लिश्यमानाः पतिलोकं जयन्त्युत॥<br><br>474: मन्ये न कालं क्रोधस्य पश्यन्ति पतयस्तव। तेन त्वां नाभिधावन्ति गन्धर्वाः सूर्यवर्चसः॥<br><br>475: अकालज्ञासि सैरन्ध्र शैलूषीव विरोदिषि। विघ्नं करोषि मत्स्यानां दीव्यतां राजसंसदि॥<br><br>476: गच्छ सैरन्ध्र गन्धर्वाः करिष्यन्ति तव प्रियम्। व्यपनेष्यन्ति ते दुःखं येन ते विप्रियं कृतम्॥<br><br>477: सैरभ्युवाच अतीव तेषां घृणिनामर्थेऽहं धर्मचारिणी। तस्य तस्यैव ते वध्या येषां ज्येष्ठोऽक्षदेविता॥<br><br>478: वैशम्पायन उवाच इत्युक्त्वा प्राद्रवत् कृष्णा सुदेष्णाया निवेशनम्। केशान् मुक्त्वा च सुश्रोणी संरम्भाल्लोहितेक्षणा। । शुशुभे वदनं तस्या रुदत्याः सुचिरं तदा। मेघलेखाविनिर्मुक्तं दिवीव शशिमण्डलम्॥<br><br>479: सुदेष्णोवाच कस्त्वावधीद् वरारोहे कस्माद् रोदिषि शोभने। कस्याद्य न सुखं भद्रे केन ते विप्रियं कृतम्॥<br><br>480: द्रौपद्युवाच कीचको मावधीत् तत्र सुराहारीं गतां तवा सभायां पश्यतो राज्ञो यथैव विजने वने॥<br><br>481: सुदेष्णोवाच घातयामि सुकेशान्ते कीचकं यदि मन्यसे। योऽसौ त्वां कामसम्मत्तो दुर्लभामवमन्यते॥<br><br>482: सैन्ध्युवाच अन्ये चैनं वधिष्यन्ति येषामागः करोति सः। मन्ये चैवाद्य सुव्यक्तं यमलोकं गमिष्यति॥<br><br>483: वैशम्पायन उवाच सा हता सूतपुत्रेण राजपत्नी यशस्विनी। वधं कृष्णा परीप्सन्ती सेनावाहस्य भामिनी। । । । जगामावासमेवाथ सा तदा द्रुपदात्मजा। कृत्वा शौचं यथान्यायं कृष्णा सा तनुमध्यमा। ॥<br><br>484: गात्राणि वाससी चैव प्रक्षाल्य सलिलेन सा। चिन्तयामास रुदती तस्य दुःखस्य निर्णयम्॥<br><br>485: किं करोमि क्व गच्छामि कथं कार्यं भवेन्मम। इत्येवं चिन्तयित्वा सा भीमं वै मनसागमत्॥<br><br>486: नान्यः कर्ता ऋते भीमान्ममाद्य मनसः प्रियम्। तत उत्थाय रात्रौ सा विहाय शयनं स्वकम्॥<br><br>487: प्राद्रवन्नाथमिच्छन्ती कृष्णा नाथवती सती। भवनं भीमसेनस्य क्षिप्रमायतलोचना॥<br><br>488: दुःखेन महता युक्ता मानसेन मनस्विनी। सैरन्ध्युवाच तस्मिञ्जीवति पापिष्ठे सेनावाहे मम द्विषि॥<br><br>489: तत् कर्म कृतवानद्य कथं निद्रां निषेवसे। वैशम्पायन उवाच एवमुक्त्वाथ तां शालां प्रविवेश मनस्विनी॥<br><br>490: यस्यां भीमस्तथा शेते मृगराज इव श्वसन्। तस्या रूपेण सा शाला भीमस्य च महात्मनः॥<br><br>491: सम्मूर्छितेव कौरव्य प्रजज्वाल च तेजसा। सा वै महानसं प्राप्य भीमसेनं शुचिस्मिता॥<br><br>492: सर्वश्वेतेव माहेयी वने जाता त्रिहायणी। उपातिष्ठत पाञ्चाली वासितेव नरर्षभम्॥<br><br>493: सा लतेव महाशालं फुल्लं गोमतितीरजम्। परिष्वजत पाञ्चाली मध्यमं पाण्डुनन्दनम्॥<br><br>494: बाहुभ्यां परिरभ्यैनं प्राबोधयदनिन्दिता। सिंहं सुप्तं वने दुर्गे मृगराजवधूरिव। ॥<br><br>495: भीमसेनमुपाश्लिष्यद्धस्तिनीव महागजम्। वीणेव मधुरालापा गान्धारं साधु मूर्छती। अभ्यभाषत पाञ्चाली भीमसेनमनिन्दिता॥<br><br>496: उत्तिष्ठोत्तिष्ठ किं शेषे भीमसेन यथा मृतः। नामृतस्य हि पापीयान् भार्यामालभ्य जीवति॥<br><br>497: स सम्प्रहाय शयनं राजपुत्र्या प्रबोधितः। उपातिष्ठत मेधाभः पर्यङ्के सोपसंग्रहे॥<br><br>498: अथाब्रवीद् राजपुत्री कौरव्यो महिषीं प्रियाम्। केनास्यर्थेन सम्प्राप्ता त्वरितेव ममान्तिकम्॥<br><br>499: न ते प्रकृतिमान् वर्णः कृशा पाण्डुश्च लक्ष्यसे। आचक्ष्व परिशेषेण सर्वं विद्यामहं यथा॥<br><br>500: सुखं वा यदि वा दुःखं द्वेष्यं वा यदि वा प्रियम्। यथावत् सर्वमाचक्ष्व श्रुत्वा ज्ञास्यामि यत् क्षमम्। । अहमेव हि ते कृष्णा विश्वास्यः सर्वकर्मसु। अहमापत्सु चापि त्वां मोक्षयामि पुनः पुनः॥<br><br>501: शीघ्रमुक्त्वा यथाकामं यत् ते कार्यं विवक्षितम्। गच्छ वै शयनायैव पुरा नान्येन बुध्यते॥<br><br>502: द्रौपद्युवाच अशोच्यत्वं कुतस्तस्य यस्या भर्ता युधिष्ठिरः। जानन् सर्वाणि दुःखानि किं मां त्वं परिपृच्छसि॥<br><br>503: यन्मां दासीप्रवादेन प्रातिकामी तदानयत्। सभापरिषदो मध्ये तन्मां दहति भारत। । पार्थिवस्य सुता नाम का नु जीवति मादृशी। अनुभूयेदृशं दुःखमन्यत्र द्रौपदी प्रभो॥<br><br>504: वनवासगतायाश्च सैन्धवेन दुरात्मना। परामर्शो द्वितीयो वै सोढुमुत्सहते तु का॥<br><br>505: मत्स्यराजसमक्षं तु तस्य धूर्तस्य पश्यतः। कीचकेन परामृष्टा का नु जीवति मादृशी॥<br><br>506: एवं बहुविधैः क्लेशैः क्लिश्यमानां च भारत। न मां जानासि कौन्तेय किं फलं जीवितेन मे॥<br><br>507: योऽयं राज्ञो विराटस्य कीचको नाम भारत। सेनानी: पुरुषव्याघ्रः श्यालः परमदुर्मतिः॥<br><br>508: स मां सैरन्ध्रवेषेण वसन्ती राजवेश्मनि। नित्यमेवाह दुष्टात्मा भार्या मम भवेति वै॥<br><br>509: तेनोपमन्त्र्यमाणाया वधाहेण सपत्नहन्। कालेनेव फलं पक्वं हृदयं मे विदीर्यते॥<br><br>510: भ्रातरं च विगर्हस्व ज्येष्ठं दुर्दूतदेविनम्। यस्यास्मि कर्मणा प्राप्ता दुःखमेतदनन्तकम्॥<br><br>511: को हि राज्यं परित्यज्य सर्वस्वं चात्मना सह। प्रव्रज्यायैव दीव्येत विना दुर्दूतदेविनम्॥<br><br>512: यदि निष्कसहस्रेण यच्चान्यत् सारवद् धनम्। सायम्प्रातरदेविष्यदपि संवत्सरान् बहून्॥<br><br>513: रुक्मं हिरण्यं वासांसि यानं युग्यमजाविकम्। अश्वाश्वतरसङ्घांश्च न जातु क्षयमावहेत्॥<br><br>514: सोऽयं द्यूतप्रवादेन श्रियः प्रत्यवरोपितः। तूष्णीमास्ते यथा मूढः स्वानि कर्माणि चिन्तयन्। । १४। दश नागसहस्राणि हयानां हेममालिनाम्। यं यान्तमनुयान्तीह सोऽयं द्यूतेन जीवति॥<br><br>515: रथाः शतसहस्राणि नृपाणाममितौजसाम्। उपासन्त महाराजमिन्द्रप्रस्थे युधिष्ठिरम्॥<br><br>516: शतं दासीसहस्राणां यस्य नित्यं महानसे। पात्रीहस्तं दिवारात्रमतिथीन् भोजयन्त्युत॥<br><br>517: एष निकसहस्राणि प्रदाय ददतां वरः। द्यूतजेन ह्यनर्थेन महता समुपाश्रितः॥<br><br>518: एवं हि स्वरसम्पन्ना बहवः सूतमागधाः। सायम्प्रातरुपातिष्ठन् सुमृष्टमणिकुण्डलः॥<br><br>519: सहस्रमृषयो यस्य नित्यमासन् सभासदः। तपःश्रुतोपसम्पन्नाः सर्वकामैरुपस्थिताः॥<br><br>520: अष्टाशीतिसहस्राणि स्नातका गृहमेधिनः। त्रिंशद्दासीक एकैको यान् बिभर्ति युधिष्ठिरः॥<br><br>521: अप्रतिग्राहिणां चैव यतीनामूर्ध्वरेतसाम्। दश चापि सहस्राणि सोऽयमास्ते नरेश्वरः॥<br><br>522: आनृशंस्यमनुक्रोशं संविभागस्तथैव च। यस्मिन्नेतानि सर्वाणि सोऽयमास्ते नरेश्वरः॥<br><br>523: अन्धान् वृद्धांस्तथानाथान् बालान् राष्ट्रेषु दुर्गतान्। बिभर्ति विविधान् राजा धृतिमान् सत्यविक्रमः। संविभागमना नित्यमानृशंस्याद् युधिष्ठिरः॥<br><br>524: स एष निरयं प्राप्तो मत्स्यस्य परिचारकः। सभायां देविता राज्ञः कङ्को ब्रूते युधिष्ठिरः॥<br><br>525: इन्द्रप्रस्थे निवसतः समये यस्य पार्थिवाः। आसन् बलिभृतः सर्वे सोऽद्यान्यै तिमिच्छति॥<br><br>526: पार्थिवाः पृथिवीपाला यस्यासन् वशवर्तिनः। स वशे विवशो राजा परेषामद्य वर्तते॥<br><br>527: प्रताप्य पृथिवीं सर्वां रश्मिमानिव तेजसा। सोऽयं राज्ञो विराटस्य सभास्तारो युधिष्ठिरः॥<br><br>528: यमुपासन्त राजानः सभायामृषिभिः सह। तमुपासीनमद्यान्यं पश्य पाण्डव पाण्डवम्॥<br><br>529: सदस्यं यमुपासीनं परस्य प्रियवादिनम्। दृष्ट्वा युधिष्ठिरं कोपो वर्धते मामसंशयम्॥<br><br>530: अतदर्ह महाप्राज्ञं जीवितार्थेऽभिसंस्थितम्। दृष्ट्वा कस्य न दुःखं स्याद् धर्मात्मानं युधिष्ठिरम्॥<br><br>531: उपास्ते स्म सभायां यं कृत्स्ना वीर वसुन्धरा। तमुपासीनमप्यन्यं पश्य भारत भारतम्॥<br><br>532: एवं बहुविधैर्दुःखैः पीड्यमानामनाथवत्। शोकसागरमध्यस्थां किं मां भीम न पश्यसि॥<br><br>533: द्रौपयुवाच इदं तु ते महद् दुःखं यत् प्रवक्ष्यामि भारत। न मेऽभ्यसूया कर्तव्या दुःखादेतद् ब्रवीम्यहम्॥<br><br>534: सूदकर्मणि हीने त्वमसमे भरतर्षभ। ब्रुवन् बल्लवजातीयः कस्य शोकं न वर्धयेः॥<br><br>535: सूपकारं विराटस्य बल्लवं त्वां विदुर्जनाः। प्रेष्यत्वं समनुप्राप्त ततो दुःखतरं नु किम्॥<br><br>536: यदा महानसे सिद्धे विराटमुपतिष्ठसि। ब्रुवाणो बल्लव: सूदस्तदा सीदति मे मनः॥<br><br>537: यदा प्रहृष्टः सम्राट् त्वां संयोधयति कुवारैः। हसन्त्यन्तःपुरे नार्यो मम तूद्विजते मनः॥<br><br>538: शार्दूलैर्महिषैः सिंहैरागारे योध्यसे यदा। कैकेय्याः प्रेक्षमाणायास्तदा मे कश्मलं भवेत्॥<br><br>539: तत उत्थाय कैकेयी सर्वास्ताः प्रत्यभाषत। प्रेष्याः समुत्थिताश्चापि कैकेयीं ताः स्त्रियोऽब्रुवन्॥<br><br>540: प्रेक्ष्य मामनवद्यागी कश्मलोपहतामिव। स्नेहात् संवासजाद् धर्मात् सूदमेषा शुचिस्मिता॥<br><br>541: योद्ध्यमानं महावीर्यमियं समनुशोचति। कल्याणरूपा सैरन्ध्री बल्लवश्चापि सुन्दरः॥<br><br>542: स्त्रीणां चित्तं च दुर्जेयं युक्तरूपौ च मे मतौ। सैरन्ध्री प्रियसंवासान्नित्यं करुणवादिनी॥<br><br>543: अस्मिन् राजकुले चेमौ तुल्यकालनिवासिनौ। इति ब्रुवाणा वाक्यानि सा मां नित्यमतर्जयत्॥<br><br>544: क्रुध्यन्तीं मां च सम्प्रेक्ष्य समशङ्कत मां त्वयि। तस्यां तथा ब्रुवत्यां तु दुःखं मां महदाविशत्॥<br><br>545: त्वय्येवं निरयं प्राप्ते भीमे भीमपराक्रमे। शोके यौधिष्ठिरे मग्ना नाहं जीवितुमुत्सहे॥<br><br>546: यः सदेवान् मनुष्यांश्च सर्वांश्चैकरथोऽजयत्। सोऽयं राज्ञो विराटस्य कन्यानां नर्तको युवा॥<br><br>547: योऽतर्पयदमेयात्मा खाण्डवे जातवेदसम्। सोऽन्तःपुरगतः पार्थ कूपेऽग्निरिव संवृतः॥<br><br>548: यस्माद् भयममित्राणां सदैव पुरुषर्षभात्। स लोकपरिभूतेन वेषेणास्ते धनंजयः॥<br><br>549: यस्य ज्याक्षेपकठिनौ बाहू परिघसंनिभौ। स शङ्खपरिपूर्णाभ्यां शोचन्नास्ते धनंजयः॥<br><br>550: यस्य ज्यातलनिर्घोषात् समकम्पन्त शत्रवः। स्त्रियो गीतस्वनं तस्य मुदिताः पर्युपासते॥<br><br>551: किरीटं सूर्यसंकाशं यस्य मूर्धन्यशोभत। वेणीविकृतकेशान्तः सोऽयमद्य धनंजयः॥<br><br>552: तं वेणीकृतकेशान्तं भीमधन्वानमर्जुनम्। कन्यापरिवृतं दृष्ट्वा भीम सीदति मे मनः॥<br><br>553: यस्मिन्नस्त्राणि दिव्यानि समस्तानि महात्मनि। आधारः सर्वविद्यानां स धारयति कुण्डले॥<br><br>554: स्प्रष्टुं राजसहस्राणि तेजसाप्रतिमानि वै। समरे नाभ्यवर्तन्त वेलामिव महार्णवः॥<br><br>555: सोऽयं राज्ञो विराटस्य कन्यानां नर्तको युवा। आस्ते वेषप्रतिच्छन्नः कन्यानां परिचारकः॥<br><br>556: यस्य स्म रथघोषेण समकम्पत मेदिनी। सपर्वतवना भीम सहस्थावरजङ्गमा। ॥<br><br>557: यस्मिट्ठाते महाभागे कुन्त्याः शोको व्यनश्यता स शोचयति मामद्य भीमसेन तवानुजः॥<br><br>558: भूषितं तमलंकारैः कुण्डलैः परिहाटकैः। कम्बुपाणिनमायान्तं दृष्ट्वा सीदति मे मनः॥<br><br>559: यस्य नास्ति समो वीर्ये कश्चिदुर्व्या धनुर्धरः। सोऽद्य कन्यापरिवृतो गायन्नास्ते धनंजयः॥<br><br>560: धर्मे शौर्ये च सत्ये च जीवलोकस्य सम्मतम्। स्त्रीवेषविकृतं पार्थं दृष्ट्वा सीदति मे मनः॥<br><br>561: यदा ह्येनं परिवृतं कन्याभिर्देवरूपिणम्। प्रभिन्नमिव मातङ्गं परिकीर्णं करेणुभिः॥<br><br>562: मत्स्यमर्थपतिं पार्थं विराटं समुपस्थितम्। पश्यामि तूर्यमध्यस्थं दिशो नश्यन्ति मे तदा॥<br><br>563: नूनमार्या न जानाति कृच्छ्रे प्राप्तं धनंजयम्। अजातशत्रु कौरव्यं मग्नं दुर्दूतदेविनम्॥<br><br>564: तथा दृष्ट्वा यवीयांसं सहदेवं गवां पतिम्। गोषु गोवेषमायान्तं पाण्डुभूतास्मि भारत॥<br><br>565: सहदेवस्य वृत्तानि चिन्तयन्ती पुनः पुनः। न निद्रामभिगच्छामि भीमसेन कुतो रतिम्॥<br><br>566: न विन्दामि महाबाहो सहदेवस्य दुष्कृतम्। यस्मिन्नेववंविधं दुःखं प्राप्नुयात् सत्यविक्रमः॥<br><br>567: दूयामि भरतश्रेष्ठ दृष्ट्वा ते भ्रातरं प्रियम्। गोषु गोवृषसंकाशं मत्स्येनाभिनिवेशितम्॥<br><br>568: संरब्धं रक्तनेपथ्यं गोपालानां पुरोगमम्। विराटमभिनन्दन्तमथ मे भवति ज्वरः॥<br><br>569: सहदेवं हि मे वीर नित्यमार्या प्रशंसति। महाभिजनसम्पन्नः शीलवान् वृत्तवानिति॥<br><br>570: ह्रीनिषेवो मधुरवाकधार्मिकश्च प्रियश्च मे। स तेऽरण्येषु वोढव्यो याज्ञसेनि क्षपास्वपि॥<br><br>571: सुकुमारश्च शूरच राजानं चाप्यनुव्रतः। ज्येष्ठापचायिनं वीरं स्वयं पाज्ञालि भोजये:। ३९॥<br><br>572: इत्युवाच हि मां कुन्ती रुदती पुत्रगृद्धिनी। प्रव्रजन्तं महारण्यं तं परिष्वज्य तिष्ठती॥<br><br>573: तं दृष्ट्वा व्यापृतं गोषु वत्सचर्मक्षपाशयम्। सहदेवं युधां श्रेष्ठं किं नु जीवामि पाण्डव। ॥<br><br>574: यस्त्रिभिनित्यसम्पन्नो रूपेणास्त्रेण मेधया। सोऽश्वबन्धो विराटस्य पश्य कालस्य पर्ययम्॥<br><br>575: अभ्यकीर्यन्त वृन्दानि दामग्रन्थिमुदीक्ष्य तम्। विनयन्तं जवेनाश्वान् महाराजस्य पश्यतः॥<br><br>576: अपश्यमेनं श्रीमन्तं मत्स्यं भ्राजिष्णुमुत्तमम्। विराटमुपतिष्ठन्तं दर्शयन्तं च वाजिनः॥<br><br>577: किं नु मां मन्यसे पार्थ सुखिनीति परंतप। एवं दुःखशताविष्टा युधिष्ठिरनिमित्ततः॥<br><br>578: अतः प्रतिविशिष्टानि दुःखान्यन्यानि भारत। वर्तन्ते मयि कौन्तेय वक्ष्यामि शृणु तान्यपि॥<br><br>579: युष्मासु ध्रियमाणेषु दुःखानि विविधान्युत। शोषयन्ति शरीरं मे किं नु दुःखमतः परम्॥<br><br>580: द्रौपद्युवाच अहं सैरन्ध्रवेषेण चरन्ती राजवेश्मनि। शौचदास्मि सुदेष्णाया अक्षधूर्तस्य कारणात्॥<br><br>581: विक्रियां पश्य मे तीव्रां राजपुत्र्याः परंतप। आत्मकालमुदीक्षन्ती सर्वं दुःखं किलान्तवत्। । २। अनित्या किल मानामर्थसिद्धिर्जयाजयौ। इति कृत्वा प्रतीक्षामि भर्तृणामुदयं पुनः॥<br><br>582: चक्रवत्परिवर्तन्ते ह्याश्च व्यसनानि च। इति कृत्वा प्रतीक्षामि भर्तृणामुदयं पुनः॥<br><br>583: य एव हेतुर्भवति पुरुषस्य जयावहः। पराजये च हेतुश्च स इति प्रतिपालये। किं मां न प्रतिजानीषे भीमसेन मृतामिव॥<br><br>584: दत्त्वा याचन्ति पुरुषा हत्वा वध्यन्ति चापरे। पातयित्वा च पात्यन्ते परैरिति च मे श्रुतम्॥<br><br>585: न दैवस्यातिभारोऽस्ति न चैवास्यातिवर्तनम्। इति चाप्यागमं भूयो दैवस्य प्रतिपालये॥<br><br>586: स्थितं पूर्वं जलं यत्र पुनस्तत्रैव गच्छति। इति पर्यायमिच्छन्ती प्रतीक्षे उदयं पुनः॥<br><br>587: दैवेन किल यस्यार्थ: सुनीतोऽपि विपद्यते। दैवस्य चागमे यत्नस्तेन कार्यो विजानता॥<br><br>588: यत् तु मे वचनस्यास्य कथितस्य प्रयोजनम्। पृच्छ मां दु:खितां तत्त्वं पृष्टा चात्र ब्रवीमि ते॥<br><br>589: महिषी पाण्डुपुत्राणां दुहिता दुपदस्य च। इमामवस्थां सम्प्राप्ता मदन्या का जिजीविषेत्॥<br><br>590: कुरून् परिभवेत् सर्वान् पञ्चालानपि भारत। पाण्डवेयांश्च सम्प्राप्तो मम क्लेशो ह्यरिंदम॥<br><br>591: भ्रातृभिः श्वशुरैः पुत्रैर्बहुभिः परिवारिता। एवं समुदिता नारी का त्वन्या दुःखिता भवेत्॥<br><br>592: नूनं हि बालया धातुर्मया वै विप्रियं कृतम्। यस्य प्रसादाद् दुर्नीतं प्राप्तास्मि भरतर्षभ॥<br><br>593: वर्णावकाशमपि मे पश्य पाण्डव यादृशम्। तादृशो मे न तत्रासीद् दुःखे परमके तदा॥<br><br>594: त्वमेव भीम जानीषे यन्मे पार्थ सुखं पुरा। साहं दासीत्वमापन्ना न शान्तिमवशा लभे॥<br><br>595: नादैविकमहं मन्ये यत्र पार्थो धनंजयः। भीमधन्वा महाबाहुरास्ते छन्न इवानलः॥<br><br>596: अशक्या वेदितुं पार्थ प्राणिनां वै गतिर्नरैः। विनिपातमिमं मन्ये युष्माकं ह्यविचिन्तिततम्॥<br><br>597: यस्या मम मुखप्रेक्षा यूयमिन्द्रसमाः सदा। सा प्रेक्षे मुखमन्यासामवराणां वरा सती॥<br><br>598: पश्य पाण्डव मेऽवस्थां यथा नार्हामि वै तथा। युष्मासु ध्रियमाणेषु पश्य कालस्य पर्ययम्॥<br><br>599: यस्याः सागरपर्यन्ता पृथिवी वशवर्तिनी। आसीत् साद्य सुदेष्णाया भीताहं वशवर्तिनी॥<br><br>600: यस्याः पुरःसरा आसन् पृष्ठतश्चानुगामिनः। साहमद्य सुदेष्णायाः पुरः पश्चाच्च गामिनी॥<br><br>601: इदं तु दुःखं कौन्तेय ममासा निबोध तत्। या न जातु स्वयं पिंपे गात्रोद्वर्तनमात्मनः। अन्यत्र कुन्त्या भद्रं ते सा पिनष्यद्य चन्दनम्॥<br><br>602: पश्य कौन्तेय पाणी मे नैवाभूतां हि यौ पुरा। इत्यस्य दर्शयामास किणवन्तौ करावुभौ॥<br><br>603: विभेमि कुन्त्या या नाहं युष्माकं वा कदाचन। साद्याग्रतो विराटस्य भीता तिष्ठामि किङ्करी॥<br><br>604: किं नु वक्ष्यति सम्राण्मां वर्णकः सुकृतो न वा। नान्यपिष्टं हि मत्स्यस्य चन्दनं किल रोचते॥<br><br>605: वैशम्पायन उवाच सा कीर्तयन्ती दुःखानि भीमसेनस्य भामिनी। सरोद् शनकैः कृष्णा भीमसेनमुदीक्षती॥<br><br>606: सा वाष्पकलया वाचा निःश्वसन्ती पुनः पुनः। हृदयं भीमसेनस्य घयन्तीदमब्रवीत्॥<br><br>607: नाल्पं कृतं मया भीम देवानां किल्बिषं पुरा। अभाग्या यत्र जीवामि कर्तव्ये सति पाण्डव॥<br><br>608: वैशम्पायन उवाच ततस्तस्याः करौ सूक्ष्मौ किणबद्धौ वृकोदरः। मुखमानीय वै पल्या रुरोद परवीरहा॥<br><br>609: तौ गृहीत्वा च कौन्तेयो बाष्पमुत्सृज्य वीर्यवान्। ततः परमदुःखार्त इदं वचनमब्रवीत्॥<br><br>610: भीमसेन उवाच धिगस्तु मे बाहुबलं गाण्डीवं फाल्गुनस्य च। यत् ते रक्तौ पुरा भूत्वा पाणी कृतकिणाविमौ॥<br><br>611: सभायां तु विराटस्य करोमि कदनं महत्। तत्र मे कारणं भाति कौन्तेयो यत् प्रतीक्षते॥<br><br>612: अथवा कीचकस्याहं पोथयामि पदा शिरः। ऐश्वर्यमदमत्तस्य क्रीडन्निव महाद्विपः॥<br><br>613: अपश्यं त्वां यदा कृष्णे कीचकेन पदा हताम्। तदैवाहं चिकीर्षामि मत्स्यानां कदनं महत्॥<br><br>614: तत्र मां धर्मराजस्तु कटाक्षेण न्यवारयत्। तदहं तस्य विज्ञाय स्थित एवास्मि भामिनि॥<br><br>615: यच्च राष्ट्रात् प्रच्यवनं कुरूणामवधश्च यः। सुयोधनस्य कर्णस्य शकुनेः सौबलस्य च॥<br><br>616: दुःशासनस्य पापस्य यन्मया नाहृतं शिरः। तन्मे दहति गात्राणि हृदि शल्यमिवार्पितम्। मा धर्मं जहि सुश्रोणि क्रोधं जहि महामते॥<br><br>617: इमं तु समुपालम्भं त्वत्तो राजा युधिष्ठिरः। शृणुयाद्वापि कल्याणि कृत्स्नं जह्यात्स जीवितम्॥<br><br>618: धनंजयो वा सुश्रोणि यमौ वा तनुमध्यमे। लोकान्तरगतेष्वेषु नाहं शक्ष्यामि जीवितुम्॥<br><br>619: पुरा सुकन्या भार्या च भार्गवं च्यवनं वने। वल्मीकभूतं शाम्यन्तमन्वपद्यत भामिनी॥<br><br>620: नारायणी चेन्द्रसेना रूपेण यदि ते श्रुता। पतिमन्वचरद् वृद्धं पुरा वर्षसहस्रिणम्॥<br><br>621: दुहिता जनकस्यापि वैदेही यदि ते श्रुता। पतिमन्वचरत् सीता महारण्यनिवासिनम्॥<br><br>622: रक्षसा निग्रहं प्राप्य रामस्य महिषी प्रिया। क्लिश्यमानापि सुश्रोणि राममेवान्वपद्यत॥<br><br>623: लोपामुद्रा तथा भीरु वयोरूपसमन्विता। अगस्तिमन्वयाद्धित्वा कामान् सर्वानमानुषान्॥<br><br>624: धुमत्सेनसुतं वीरं सत्यवन्तमनिन्दिता। सावित्र्यनुचचारैका यमलोकं मनस्विनी॥<br><br>625: यथैताः कीर्तिता नार्यो रूपवत्यः पतिव्रताः। तथा त्वमपि कल्याणि सर्वैः समुदिता गुणैः॥<br><br>626: मादीर्घ क्षम कालं त्वं मासधर्मं च सम्मितम्। पूर्णे त्रयोदशे वर्षे राज्ञां राज्ञी भविष्यसि॥<br><br>627: द्रौपद्युवाच आर्तयैतन्मया भीम कृतं बाष्पप्रमोचनम्। अपारयन्त्या दुःखानि न राजानमुपालभे॥<br><br>628: किमुक्तेन व्यतीतेन भीमसेन महाबल। प्रत्युपस्थितकालस्य कार्यस्यानन्तरो भव॥<br><br>629: ममेह भीम कैकेयी रूपाभिभवशङ्कया। नित्यमुद्विजते राजा कथं नेयादिमामिति॥<br><br>630: तस्या विदित्वा तं भावं स्वयं चानृतदर्शनः। कीचकोऽयं सुदुष्टात्मा सदा प्रार्थयते हि माम्॥<br><br>631: तमहं कुपिता भीम पुनः कोपं नियम्य च। अब्रुवं कामसम्मूढमात्मानं रक्ष कीचक॥<br><br>632: गन्धर्वाणमहं भार्या पञ्चानां महिषी प्रिया। ते त्वां निहन्युः कुपिताः शूराः साहसकारिणः॥<br><br>633: एवमुक्तः सुदुष्टात्मा कीचकः प्रत्युवाच ह। नाहं बिभेमि सैरन्ध्र गन्धर्वाणां शुचिस्मिते॥<br><br>634: शतं शतसहस्राणि गन्धर्वाणामहं रणे। समागतं हनिष्यामि त्वं भीरु कुरु मे क्षणम्॥<br><br>635: इत्युक्ते चाब्रुवं मत्तं कामातुरमहं पुनः। न त्वं प्रतिबलश्चैषां गन्धर्वाणां यशस्विनाम्॥<br><br>636: धर्मे स्थितास्मि सततं कुलशीलसमन्विता। नेच्छामि कंचिद् वध्यन्तं तेन जीवसि कीचक॥<br><br>637: एवमुक्तः स दुष्टात्मा प्राहसत् स्वनवत् तदा। अथ मां तत्र कैकेयी प्रेषयत् प्रणयेन तु॥<br><br>638: तेनैव देशिता पूर्वं भ्रातृप्रियचीकीर्पया। सुरामानय कल्याणि कीचकस्य निवेशनात्॥<br><br>639: सूतपुत्रस्तु मां दृष्ट्वा महत् सान्त्वमवर्तयत्। सान्त्वे प्रतिहते क्रुद्धः परामर्शमनाभवत्। ॥<br><br>640: विदित्वा तस्य संकल्पं कीचकस्य दुरात्मनः। तथाहं राजशरणं जवेनैव प्रधाविता॥<br><br>641: संदर्शने तु मां राज्ञः सूतपुत्रः परामृशत्। पातयित्वा तु दुष्टात्मा पदाहं तेन ताडिता॥<br><br>642: प्रेक्षते स्म विराटस्तु कङ्कस्तु बहवो जनाः। रथिनः पीठमर्दाश्च हस्त्यारोहाच नैगमाः॥<br><br>643: उपालब्धो मया राजा कङ्कश्चापि पुनः पुनः। ततो न वारितो राज्ञा न तस्याविनयः कृतः॥<br><br>644: योऽयं राज्ञो विराटस्य कीचको नाम सारथिः। त्यक्तधर्मा नृशंसश्च नरस्त्रीसम्मतः प्रियः॥<br><br>645: शूरोऽभिमानी पापात्मा सर्वार्थेषु च मुग्धवान्। दारामर्शी महाभाग लभतेऽर्थान् बहूनपि॥<br><br>646: आहरेदपि वित्तानि परेषां क्रोशतामपि। न तिष्ठति स्म सन्मार्गे न च धर्मं बुभूषति॥<br><br>647: पापात्मा पापभावश्च कामबाणवशानुगः। अविनीतश्च दुष्टात्मा प्रत्याख्यातः पुनः पुनः॥<br><br>648: दर्शने दर्शने हन्याद् यदि जह्यां च जीवितम्। तद् धर्मे यतमानानां महान् धर्मो नशिष्यति॥<br><br>649: समयं रक्षमाणानां भार्या वो न भविष्यति। भार्यायां रक्ष्यमाणायां प्रजा भवति रक्षिता॥<br><br>650: प्रजायां रक्ष्यमाणायामात्मा भवति रक्षितः। आत्मा हि जायते तस्यां तेन जायां विदुर्बुधाः॥<br><br>651: भर्ता तु भार्यया रक्ष्यः कथं जायान्ममोदरे। वदतां वर्णधर्माश्च ब्राह्मणानामिति श्रुतः॥<br><br>652: क्षत्रियस्य सदा धर्मो नान्यः शत्रुनिबर्हणात्। पश्यतो धर्मराजस्य कीचको मां पदावधीत्॥<br><br>653: तव चैव समक्षे वै भीमसेन महाबल। त्वया ह्यहं परित्राता तस्माद् घोराज्जटासुरात्॥<br><br>654: जयद्रथं तथैव त्वमजैषीर्धातृभिः सह। जहीममपि पापिष्ठं योऽयं मामवमन्यते॥<br><br>655: कीचको राजवाल्लभ्याच्छोककृन्मम भारत। तमेवं कामसम्मत्तं भिन्धि कुम्भमिवाश्मनि॥<br><br>656: यो निमित्तमनर्थानां बहूनां मम भारत। तं चेज्जीवन्तमादित्यः प्रातरभ्युदयिष्यति॥<br><br>657: विषमालोड्य पास्यामि मा कीचकवशं गमम्। श्रेयो हि मरणं मह्यं भीमसेन तवाग्रतः॥<br><br>658: वैशम्पायन उवाच इत्युक्त्वा प्रारुदत् कृष्णा भीमस्योर:समाश्रिता। भीमश्च तां परिष्वज्य महत् सान्त्वं प्रयुज्य च॥<br><br>659: आश्वासयित्वा बहुशो भृशमा सुमध्यमाम्। हेतुतत्त्वार्थसंयुक्तैर्वचोभिर्दुपदात्मजाम्॥<br><br>660: प्रमृज्य वदनं तस्याः पाणिनाश्रुसमाकुलम्। कीचकं मनसागच्छत् सृक्किणी परिसंलिहन्। उवाच चैनां दुःखार्ती भीमः क्रोधसमन्वितः॥<br><br>661: भीमसेन उवाच तथा भद्रे करिष्यामि यथा त्वं भीरु भाषसे। अद्य तं सूदयिष्यामि कीचकं सहबान्धवम्॥<br><br>662: अस्याः प्रदोषे शर्वर्याः कुरुष्वानेन संगतम्। दुःखं शोकं च निर्धूय याज्ञसेनि शुचिस्मिते॥<br><br>663: यैषा नर्तनशालेह मत्स्यराजेन कारिता। दिवात्र कन्या नृत्यन्ति रात्रौ यान्ति यथागृहम्॥<br><br>664: तत्रास्ति शयनं दिव्यं दृढाङ्गं सुप्रतिष्ठितम्। तत्रास्य दर्शयिष्यामि पूर्वप्रेतान् पितामहान्॥<br><br>665: यथा च त्वां न पश्येयुः कुर्वाणां तेन संविदम्। कुर्यास्तथा त्वं कल्याणि यथा संनिहितो भवेत्॥<br><br>666: वैशम्पायन उवाच तथा तौ कथयित्वा तु वाष्पमुत्सृज्य दुःखितौ। रात्रिशेषं तमत्युग्रं धारयामासतुर्हदि॥<br><br>667: तस्यां रात्र्यां व्यतीतायां प्रातरुत्थाय कीचकः। गत्वा राजकुलायैव द्रौपदीमिदमब्रवीत्॥<br><br>668: सभायां पश्यतो राज्ञः पातयित्वा पदाहनम्। न चैवालभसे त्राणमभिपन्ना बलीयसा॥<br><br>669: प्रवादेनेह मत्स्यानां राजा नाम्नायमुच्यते। अहमेव हि मत्स्यानां राजा वै वाहिनीपतिः॥<br><br>670: मां सुखं प्रतिपद्यस्व दासो भीरु भवामि ते। अह्नाय तव सुश्रोणि शतं निष्कान् ददाम्यहम्॥<br><br>671: दासीशतं च ते दद्यां दासानामपि चापरम्। रथं चाश्वतरीयुक्तमस्तु नौ भीरु संगमः॥<br><br>672: द्रौपद्युवाच एवं मे समयं त्वद्य प्रतिपद्यस्व कीचका न त्वां सखा वा भ्राता वा जानीयात् संगतं मया। । १२। अनुप्रवादाद् भीतास्मि गन्धर्वाणां यशस्विनाम्। एवं मे प्रतिजानीहि ततोऽहं वशगा तव॥<br><br>673: कीचक उवाच एवमेतत् करिष्यामि यथा सुश्रोणि भाषसे। एको भद्रे गमिष्यामि शून्यमावसथं तव॥<br><br>674: समागमार्थ रम्भोरु त्वया मदनमोहितः। यथा त्वां नैव पस्येयुर्ग-धर्वा: सूर्यवर्चसः॥<br><br>675: द्रौपद्युवाच यदेतनर्तनागारं मत्स्यराजेन कारितम्। दिवात्र कन्या नृत्यन्ति रात्रौ यान्ति यथागृहम्॥<br><br>676: तमिस्र तत्र गच्छेथा गन्धर्वास्तन्न जानते। तत्र दोषः परिहतो भविष्यति न संशयः॥<br><br>677: वैशम्पायन उवाच तमर्थमपि जल्पन्त्याः कृष्णायाः कीचकेन ह। दिवसाधु समभवन्मासेनैव समं नृप॥<br><br>678: कीचकोऽथ गृहं गत्वा भृशं हर्षपरिप्लुतः। सैरन्ध्रीरूपिणं मूढो मृत्युं तं नावबुद्धवान्॥<br><br>679: गन्धाभरणमाल्येषु व्यासक्तः सविशेषतः। अलंचक्रे तदाऽऽत्मानं सत्वरः काममोहितः॥<br><br>680: तस्य तत् कुर्वतः कर्म कालो दीर्घ इवाभवत्। अनुचिन्तयतश्चापि तामेवायतलोचनाम्॥<br><br>681: आसीदभ्यधिका चापि श्रीः श्रियं प्रमुमुक्षतः। निर्वाणकाले दीपस्य वर्तीमिव दिधक्षतः॥<br><br>682: कृतसम्प्रत्ययस्तस्याः कीचकः काममोहितः। नाजानाद् दिवसं यान्तं चिन्तयानः समागमम्॥<br><br>683: ततस्तु द्रौपदी गत्वा तदा भीमं महानसे। उपातिष्ठत कल्याणी कौरव्यं पतिमन्तिकम्॥<br><br>684: तमुवाच सुकेशान्ता कीचकस्य मया कृतः। संगमो नर्तनागारे यथावोचः परंतप॥<br><br>685: शून्यं स नर्तनागारमागमिष्यति कीचकः। एको निशि महाबाहो कीचकं तं निषूदय॥<br><br>686: तं सूतपुत्रं कौन्तेय कीचकं मददर्पितम्। गत्वा त्वं नर्तनागारं निर्जीवं कुरु पाण्डव। ॥<br><br>687: दोश्च सूतपुत्रोऽसौ गन्धर्वानवमन्यते। तं त्वं प्रहरतां श्रेष्ठ ह्रदानागमिवोद्धर॥<br><br>688: अश्रु दुःखाभिभूताया मम माजस्व भारत। आत्मनश्चैव भद्रं ते कुरु मानं कुलस्य च॥<br><br>689: भीमसेन उवाच स्वागतं ते वरारोहे यन्मां वेदयसे प्रियम्। न ह्यन्यं कञ्चिदिच्छामि सहायं वरवर्णिनी॥<br><br>690: या मे प्रीतिस्त्वयाऽऽख्याता कीचकस्य समागमे। हत्वा हिडिम्बं सा प्रीतिर्ममासीद् वरवर्णिनी॥<br><br>691: सत्यं भ्रातूंश्च धर्मं च पुरस्कृत्य ब्रवीमि ते। कीचकं निहनिष्यामि वृत्रं देवपतिर्यथा। ॥<br><br>692: तं गहरे प्रकाशे वा पोथयिष्यामि कीचकम्। अथ चेदपि योत्स्यन्ति हिंसे मत्स्यानपि ध्रुवम्॥<br><br>693: ततो दुर्योधनं हत्वा प्रतिपत्स्ये वसुन्धराम्। कामं मत्स्यमुपास्तां हि कुन्तीपुत्रो युधिष्ठिरः॥<br><br>694: द्रौपद्युवाच यथा न संत्यजेथास्त्वं सत्यं वै मत्कृते विभो। निगूढस्त्वं तथा पार्थ कीचकं तं निषूदय॥<br><br>695: भीमसेन उवाच एवमेतत् करिष्यामि यथा त्वं भीरु भाषसे। अद्य तं सूदयिष्यामि कीचकं सह बान्धवैः॥<br><br>696: अदृश्यमानस्तस्याथ तमस्विन्यामनिन्दिते। नागो बिल्वमिवाक्रम्य पोथयिष्याम्यहं शिरः। अलभ्यामिच्छतस्तस्य कीचकस्य दुरात्मनः॥<br><br>697: वैशम्पायन उवाच भीमोऽथ प्रथमं गत्वा रात्रौ छन्न उपाविशत्। मृगं हरिरिवादृश्यः प्रत्याकाङ्क्षत कीचकम्॥<br><br>698: कीचकश्चाप्यलंकृत्य यथाकाममुपागमत्। तां वेलां नर्तनागारं पाञ्चालीसंगमाशया॥<br><br>699: मन्यमानः स संकेतमागारं प्राविशच्च तत्। प्रविश्य च स तद् वेश्म तसमा संवृतं महत्॥<br><br>700: पूर्वागतं ततस्तत्र भीममप्रतिमौजसम्। एकान्तावस्थितं चैनमाससाद स दुर्मतिः॥<br><br>701: शयानं शयने तत्र सूतपुत्रः परामृशत्। जाज्वल्यमानं कोपेन कृष्णाधर्षणजेन ह॥<br><br>702: उपसंगम्य चैवैनं कीचकः काममोहितः। हर्षोन्मथितचित्तात्मा स्मयमानोऽभ्यभाषत॥<br><br>703: प्रापितं ते मया वित्तं बहुरूपमनन्तकम्। यत् कृतं धनरत्नाढ्यं दासीशतपरिच्छदम्॥<br><br>704: रूपलावण्ययुक्ताभिर्युवतीभिरलंकृतम्। गृहं चान्तःपुरं सुभ्र क्रीडारतिविराजितम्। तत् सर्वं त्वां समुद्दिश्य सहसाहमुपागतः॥<br><br>705: अकस्मान्मां प्रशंसन्ति सदा गृहगताः स्त्रियः। सुवासा दर्शनीयश्च नान्योऽस्ति त्वादृशः पुमान्॥<br><br>706: भीमसेन उवाच दिष्ट्या त्वं दर्शनीयोऽथ दिष्ट्याऽऽत्मानं प्रशंससि। ईदृशस्तु त्वया स्पर्शः स्पृष्टपूर्वो न कर्हिचित्॥<br><br>707: स्पर्श वेत्सि विदग्धस्त्वं कामधर्मविचक्षणः। स्त्रीणां प्रीतिकरो नान्यस्त्वत्समः पुरुषस्त्विह॥<br><br>708: वैशम्पायन उवाच इत्युक्त्वा तं महाबाहुर्भीमो भीमपराक्रमः। सहसोत्पत्य कौन्तेयः प्रहस्येदमुवाच ह॥<br><br>709: अद्य त्वां भगिनी पापं कृष्यमाणं मया भुवि। द्रक्ष्यतेऽद्रिप्रतीकाशं सिंहेनेव महागजम्॥<br><br>710: निराबाधा त्वयि हते सैरन्ध्री विचरिष्यति। सुखमेव चरिष्यन्ति सैरन्ध्याः पतयः सदा॥<br><br>711: ततो जग्राह केशेषु माल्यवत्सु महाबलः। स केशेषु परामृष्टो बलेन बलिनां वरः॥<br><br>712: आक्षिप्य केशान् वेगेन बाह्वोर्जग्राह पाण्डवम्। बाहुयुद्धं तयोरासीत् क्रुद्धयोर्नरसिंहयोः॥<br><br>713: वसन्ते वासिताहेतोर्बलवद्गजयोरिव। कीचकानां तु मुख्यस्य नराणामुत्तमस्य च॥<br><br>714: वालिसुग्रीवयोर्धात्रोः पुरेव कपिसिंहयोः। अन्योन्यमपि संरब्धौ परस्परजयैषिणौ॥<br><br>715: ततः समुद्यम्य भुजौ पञ्चशीर्षाविवोरगौ। नखदंष्ट्राभिरन्योन्यं घतः क्रोधविषोद्धतौ॥<br><br>716: वेगेनाभिहतो भीमः कीचकेन बलीयसा। स्थिरप्रतिज्ञः स रणे पदान्न चलितः पदम्॥<br><br>717: तावन्योन्यं समाश्लिष्य प्रकर्षन्तौ परस्परम्। उभावपि प्रकाशेते प्रवृद्धौ वृषभाविव॥<br><br>718: तयोासीत् सुतुमुलः सम्प्रहारः सुदारुणः। नखदन्तायुधवतोाघ्योरिव दृप्तयोः॥<br><br>719: अभिपत्याथ बाहुभ्यां प्रत्यगृह्णादमर्षितः। मातङ्ग इव मातङ्गं प्रभिन्नकरटामुखम्॥<br><br>720: स चाप्येनं तदा भीमः प्रतिजग्राह वीर्यवान्। तमाक्षिपत् कीचकोऽथ बलेन बलिनां वरः॥<br><br>721: तयोर्भुजविनिष्पेषादुभयोर्बलिनोस्तदा। शब्दः समभवद् घोरो वेणुस्फोटसमो युधि॥<br><br>722: अथैनमाक्षिप्य बलाद् गृहमध्ये वृकोदरः। धूनयामास वेगेन वायुश्चण्ड इव दुमम्॥<br><br>723: भीमेन च परामृष्टो दुर्बलो बलिना रणे। प्रास्पन्दत यथाप्राणं विचकर्ष च पाण्डवम्॥<br><br>724: ईषदाकलितं चापि क्रोधाद् दुतपदं स्थितम्। कीचको बलवान् भीमं जानुभ्यामाक्षिपद् भुवि॥<br><br>725: पातितो भुवि भीमस्तु कीचकेन बलीयसा। उत्पपाताथ वेगेन दण्डपाणिरिवान्तकः॥<br><br>726: स्पर्धया च बलोन्मत्तौ तावुभौ सूतपाण्डवौ। निशीथे पर्यकर्षेतां बलिनौ निर्जने स्थले॥<br><br>727: ततस्तद् भवनं श्रेष्ठं प्राकम्पत मुहुर्मुहुः। बलवच्चापि संक्रुद्धावन्योन्यं प्रति गर्जतः॥<br><br>728: तलाभ्यां स तु भीमेन वक्ष्स्यभिहतो बली। कीचको रोषसंतप्तः पदान्न चलितः पदम्॥<br><br>729: मुहूर्तं तु स तं वेगं सहित्वा भुवि दुःसहम्। बलादहीयत तदा सूतो भीमबलादितः॥<br><br>730: तं हीयमानं विज्ञाय भीमसेनो महाबलः। वक्षस्थानीय वेगेन ममर्दैनं विचेतसम्॥<br><br>731: क्रोधाविष्टो विनिःश्वस्य पुनश्चैनं वृकोदरः। जग्राह जयतां श्रेष्ठः केशेष्वेव तदा भृशम्॥<br><br>732: गृहीत्वा कीचकं भीमो विरराज महाबलः। शार्दूलः पिशिताकाक्षी गृहीत्वेव महामृगम्॥<br><br>733: तत एनं परिश्रान्तमुपलभ्य वृकोदरः। योक्त्रयामास बाहुभ्यां पशुं रशनया यथा॥<br><br>734: नदन्तं च महानादं भिन्नभेरीसमस्वनम्। भ्रामयामास सुचिरं विस्फुरन्तमचेतसम्॥<br><br>735: प्रगृह्य तरसा दोर्भ्यां कण्ठं तस्य वृकोदरः। अपीडयत कृष्णायास्तदा कोपोपशान्तये॥<br><br>736: अथ तं भग्नसर्वाङ्गं व्याविद्धनयनाम्बरम्। आक्रम्य च कटीदेशे जानुना कीचकाधमम्। अपीडयत बाहुभ्यां पशुमारममारयत्॥<br><br>737: तं विषीदन्तमाज्ञाय कीचकं पाण्डुनन्दनः। भूतले भ्रामयामास वाक्यं चेदमुवाच ह॥<br><br>738: अद्याहमनृणो भूत्वा भ्रातुर्भार्यापहारिणम्। शान्तिं लब्धास्मि परमां हत्वा सैरन्ध्रकण्टकम्॥<br><br>739: स्तं कीचकं क्रोधसरागनेत्रः। मुद्धान्तनेत्रं व्यसुमुत्ससर्ज॥<br><br>740: निष्पिष्य पाणिना पाणिं संदष्टौष्ठपुटं बली। समाक्रम्य च संक्रुद्धो बलेन बलिनां वरः॥<br><br>741: तस्य पादौ च पाणी च शिरो ग्रीवां च सर्वशः। काये प्रवेशयामास पशोरिव पिनाकधृक्॥<br><br>742: तं सम्मथितसर्वाङ्गं मांसपिण्डोपमं कृतम्। कृष्णाया दर्शयामास भीमसेनो महाबलः॥<br><br>743: उवाच च महातेजा द्रौपदी योषितां वराम्। पश्यैनमेहि पाञ्चालि कामुकोऽयं यथा कृतः॥<br><br>744: एवमुक्त्वा महाराज भीमो भीमपराक्रमः। पादेन पीडयामास तस्य कायं दुरात्मनः॥<br><br>745: ततोऽग्नि तत्र प्रज्वाल्य दर्शयित्वा तु कीचकम्। पाञ्चालीं स तदा वीर इदं वचनमब्रवीत्॥<br><br>746: प्रार्थयन्ति सुकेशान्ते ये त्वां शीलगुणान्विताम्। एवं ते भीरु वध्यन्ते कीचकः शोभते यथा॥<br><br>747: तत् कृत्वा दुष्करं कर्म कृष्णायाः प्रियमुत्तमम्। तथा स कीचकं हत्वा गत्वा रोषस्य वै शमम्॥<br><br>748: आमन्त्र्य द्रौपदी कृष्णां क्षिप्रमायान्महानसम्। कीचकं घातयित्वा तु द्रौपदी योषितां वरा। प्रहृष्टा गतसंतापा सभापालानुवाच ह॥<br><br>749: कीचकोऽयं हतः शेते गन्धर्वैः पतिभिर्ममा परस्त्रीकामसम्मत्तस्तत्रागच्छत पश्यत॥<br><br>750: तच्छ्रुत्वा भाषितं तस्या नर्तनागाररक्षिणः। सहसैव समाजग्मुरादायोल्काः सहस्रशः॥<br><br>751: ततो गत्वाथ तद् वेश्म कीचकं विनिपातितम्। गतासुं ददृशुर्भूमौ रुधिरेण समुक्षितम्॥<br><br>752: पाणिपादविहीनं तु दृष्ट्वा च व्यथिताऽभवन्। निरीक्षन्ति ततः सर्वे परं विस्मयमागताः॥<br><br>753: अमानुषं कृतं कर्म तं दृष्ट्वा विनिपातितम्। क्वास्य ग्रीवा क्व चरणौ क्व पाणी क्व शिरस्तथा इति स्म तं परीक्षन्ते गन्धर्वेण हतं तदा॥<br><br>754: वैशम्पायन उवाच तस्मिन् काले समागम्य सर्वे तत्रास्य बान्धवाः। रुरुदुः कीचकं दृष्ट्वा परिवार्य समन्ततः॥<br><br>755: सर्वे संहृष्टरोमाणः संत्रस्ताः प्रेक्ष्य कीचकम्। तथा सम्भिन्नसर्वाङ्गं कूर्म स्थल इवोद्भुतम्॥<br><br>756: पोथितं भीमसेनेन तमिन्द्रेणेव दानवम्। संस्कारयितुमिच्छन्तो बहिर्नेतुं प्रचक्रमुः॥<br><br>757: ददृशुस्ते ततः कृष्णां सूतपुत्राः समागताः। अदूराच्चानवद्याङ्गी स्तम्भमालिङ्गय तिष्ठतीम्॥<br><br>758: समवेतेषु सर्वेषु तामूचुरुपकीचकाः। हन्यतां शीघ्रमसती यत्कृते कीचको हतः॥<br><br>759: अथवा नैव हन्तव्या दह्यतां कामिना सह। मृतस्यापि प्रियं कार्यं सूतपुत्रस्य सर्वथा। ॥<br><br>760: ततो विराटमूचुस्ते कीचकोऽस्याः कृते हतः। सहानेनाद्य दह्येम तदनुज्ञातुमर्हसि॥<br><br>761: पराक्रमं तु सूतानां मत्वा राजान्वमोदत। सैरन्याः सूतपुत्रेण सह दाहं विशाम्पतिः॥<br><br>762: तां समासाद्य वित्रस्तां कृष्णां कमललोचनाम्। पोमुह्यमानां ते तत्र जगृहुः कीचका भृशम्॥<br><br>763: ततस्तु तां समारोप्य निबध्य च सुमध्यमाम्। जग्मुरुद्यम्य ते सर्वे श्मशानाभिमुखास्तदा॥<br><br>764: ह्रियमाणा तु सा राजन् सूतपुत्रैरनिन्दिता। प्राक्रोशन्नाथमिच्छन्ती कृष्णा नाथवती सती॥<br><br>765: द्रौपद्युवाच जयो जयन्तो विजयो जयत्सेनो जयद्वलः। ते मे वाचं विजानन्तु सूतपुत्रा नयन्ति माम्॥<br><br>766: येषां ज्यातलनिर्घोषो विस्फूर्जितमिवाशनेः। व्यश्रूयत महायुद्धे भीमघोषस्तरस्विनाम्॥<br><br>767: स्थघोषश्च बलवान् गन्धर्वाणां तरस्विनाम्। ते मे वाचं विजानन्तु सूतपुत्रा नयन्ति माम्॥<br><br>768: वैशम्पायन उवाच तस्यास्ताः कृपणा वाचः कृष्णायाः परिदेवितम्। श्रुत्वैवाभ्यापतद् भीमः शयनादविचारयन्॥<br><br>769: भीमसेन उवाच अहं शृणोमि ते वाचं त्वया सैरन्ध्र भाषिताम्। तस्मात् ते सूतपुत्रेभ्यो भयं भीरु न विद्यते॥<br><br>770: वैशम्पायन उवाच इत्युक्त्वा स महाबाहुर्विजजृम्भे जिघांसया। ततः स व्यायतं कृत्वा वेषं विपरिवर्त्य च॥<br><br>771: अद्वारेणाभ्यवस्कन्ध निर्जगाम बहिस्तदा। स भीमसेनः प्राकारादारुह्य तरसा दुमम्॥<br><br>772: श्मशानाभिमुखः प्रायाद् यत्र ते कीचका गताः। स लवयित्वा प्राकारं नि:सृत्य च पुरोत्तमात्। जवेन पतितो भीमः सूतानामग्रतस्तदा॥<br><br>773: चितासमीपे गत्वा स तत्रापश्यद् वनस्पतिम्। तालमात्रं महास्कन्धं मूर्धशुष्कं विशाम्पते। ॥<br><br>774: तं नागवदुपक्रम्य बाहुभ्यां परिरभ्य च। स्कन्धमारोपयामास दशव्यामं परंतपः॥<br><br>775: स तं वृक्षं दशव्यामं सस्कन्धविटपं बली। प्रगृह्याभ्यद्रवत् सूतान् दण्डपाणिरिवान्तकः॥<br><br>776: ऊरुवेगेन तस्याथ न्यग्रोधाश्वत्यकिंशुकाः। भूमौ निपतिता वृक्षाः सङ्घशस्तत्र शेरते॥<br><br>777: तं सिंहमिव संक्रुद्ध दृष्ट्वा गन्धर्वमागतम्। वित्रेसुः सर्वशः सूता विषादभयकम्पिताः॥<br><br>778: गन्धर्वो बलवानेति क्रुद्ध उद्यम्य पादपम्। सैरन्ध्री मुच्यतां शीघ्रं यतो नो भयमागतम्॥<br><br>779: ते तु दृष्ट्वा तदाऽऽविद्धं भीमसेनेन पादपम्। विमुच्य द्रौपदी तत्र प्राद्रवन्नगरं प्रति॥<br><br>780: द्रवतस्तांस्तु सम्प्रेक्ष्य स वज्री दानवानिव। शतं पञ्चाधिकं भीमः प्राहिणोद् यमसादनम्॥<br><br>781: वृक्षेणैतेन राजेन्द्र प्रभवानसुतो बली। तत आश्वासयत् कृष्णां स विमुच्य विशाम्पते। ॥<br><br>782: उवाच च महाबाहुः पाञ्चालीं तत्र द्रौपदीम्। अश्रुपूर्णमुखीं दीनां दुर्धर्षः स वृकोदरः॥<br><br>783: एवं ते भीरु वध्यन्ते ये त्वां क्लिश्यन्त्यनागसम्। प्रैहि त्वं नगरं कृष्णे न भयं विद्यते तव॥<br><br>784: अन्येनाहं गमिष्यामि विराटस्य महानसम्॥<br><br>785: वैशम्पायन उवाच पञ्चाधिकं शतं तच्च निहतं तेन भारत। महावनमिवच्छिन्नं शिश्ये विगलितगुमम्॥<br><br>786: एवं ते निहता राजञ्छतं पञ्च च कीचकाः। स च सेनापतिः पूर्वमित्येतत् सूतषट्शतम्॥<br><br>787: तद् दृष्ट्वा महदाश्चर्यं नरा नार्यश्च संगताः। विस्मयं परमं गत्वा नोचुः किञ्चन भारत॥<br><br>788: वैशम्पायन उवाच ते दृष्ट्वा निहतान् सूतान् राज्ञे गत्वा न्यवेदयन्। गन्धर्वैनिहता राजन् सूतपुत्रा महाबलाः॥<br><br>789: यथा वज्रेण वै दीर्ण पर्वतस्य महच्छिरः। व्यतिकीर्णाः प्रदृश्यन्ते तथा सूता महीतले॥<br><br>790: सैरन्ध्री च विमुक्तासौ पुनरायाति ते गृहम्। सर्वं संशयितं राचन् नगरं ते भविष्यति॥<br><br>791: यथारूपा च सैरन्ध्री गन्धर्वाश्च महाबलाः। पुंसामिष्टश्च विषयो मैथुनाय न संशयः॥<br><br>792: यथा सैरन्ध्रदोषेण न ते राजनिदं पुरम्। विनाशमेति वै क्षिप्रं तथा नीतिविधीयताम्॥<br><br>793: तेषां तद् वचनं श्रुत्वा विराटो वाहिनीपतिः। अब्रवीत् क्रियतामेषां सूतानां परमक्रिया॥<br><br>794: एकस्मिन्नेव ते सर्वे सुसमिद्धे हुताशने। दह्यन्तां कीचकाः शीघ्रं रत्नैर्गन्धैश्च सर्वशः॥<br><br>795: सुदेष्णामब्रवीद् राजा महिषीं जातसाध्वसः। सैरन्ध्रीमागतां ब्रूया ममैव वचनादिदम्॥<br><br>796: गच्छ सैरन्ध्र भद्रं ते यथाकामं वरानने। बिभेति राजा सुश्रोणि गन्धर्वेभ्यः पराभवात्॥<br><br>797: न हि त्वामुत्सहे वक्तुं स्वयं गन्धर्वरक्षिताम्। स्त्रियास्त्वदोषस्तां वक्तुमतस्त्वां प्रब्रवीम्यहम्॥<br><br>798: वैशम्पायन उवाच अथ मुक्ता भयात् कृष्णा सूतपुत्रान् निरस्य च। मोक्षिता भीमसेनेन जगाम नगरं प्रति॥<br><br>799: त्रासितेव मृगी बाला शार्दूलेन मनस्विनी। गात्राणि वाससी चैव प्रक्षाल्य सलिलेन सा॥<br><br>800: तां दृष्ट्वा पुरुषा राजन् प्राद्रवन्त दिशो दश। गन्धर्वाणां भयत्रस्ताः केचिद् दृष्ट्वा न्यमीलयन्। । १३। ततो महानसद्वारि भीमसेनमवस्थितम्। ददर्श राजन् पाञ्चाली यथा मत्तं महाद्विपम्॥<br><br>801: तं विस्मयन्ती शनकैः संज्ञाभिरिदमब्रवीत्। गन्धर्वराजाय नमो येनास्मि परिमोचिता॥<br><br>802: भीमसेन उवाच ये पुरा विचरन्तीह पुरुषा वशवर्तिनः। तस्यास्ते वचनं श्रुत्वा ह्यनृणा विहरन्त्वतः॥<br><br>803: वैशम्पायन उवाच ततः सा नर्तनागारे धनंजयमपश्यता राज्ञः कन्या विराटस्य नर्तयानं महाभुजम्॥<br><br>804: ततस्ता नर्तनागाराद् विनिष्क्रम्य सहार्जुनाः। कन्या ददृशुरायान्तीं क्लिष्टां कृष्णामनागसम्॥<br><br>805: कन्या ऊचुः दिष्ट्या सैरन्ध्र मुक्तासि दिष्ट्यासि पुनरागता। दिष्ट्या विनिहताः सूता ये त्वां क्लिश्यन्त्यनागसम्॥<br><br>806: बृहन्नलोवाच कथं सैरन्ध्रि मुक्तासि कथं पापाश्च ते हताः। इच्छामि वै तव श्रोतुं सर्वमेव यथातथम्॥<br><br>807: सैरन्ध्युवाच बृहन्नले किं नु तव सैरन्ध्या कार्यमद्य वै। या त्वं वससि कल्याणि सदा कन्यापुरे सुखम्॥<br><br>808: न हि दुःखं समाप्नोषि सैरन्ध्री यदुपाश्नुते। तेन मां दुःखितामेवं पृच्छसे प्रहसन्निव॥<br><br>809: बृहन्नलोवाच बृहन्नलापि कल्याणि दुःखमाप्नोत्यनुत्तमम्। तिर्यग्योनिगता बाले न चैनामवबुध्यसे॥<br><br>810: त्वया सहोषिता चास्मि त्वं च सर्वैः सहोषिता। क्लिश्यन्त्यां त्वयि सुश्रोणि को नु दुःखं न चिन्तयेत्। । न तु केनचिदत्यन्तं कस्यचिद्धृदयं क्वचित्। वेदितुं शक्यते नूनं तेन मां नावबुध्यसे॥<br><br>811: वैशम्पायन उवाच ततः सहैव कन्याभिद्रौपदी राजवेश्म तत्। प्रविवेश सुदेष्णायाः समीपमुपगामिनी॥<br><br>812: तामब्रवीद् राजपुत्री विराटवचनादिदम्। सैरन्ध्र गम्यतां शीघ्रं यत्र कामयसे गतिम्॥<br><br>813: राजा बिभेति ते भद्रे गन्धर्वेभ्यः पराभवात्। त्वं चापि तरुणी सुभ्र रूपेणाप्रतिमा भुवि। पुंसामिष्टश्च विषयो गन्धर्वाश्चातिकोपनाः॥<br><br>814: सैरभ्युवाच त्रयोदशाहमात्रं मे राजा क्षाम्यतु भामिनि। कृतकृत्या भविष्यन्ति गन्धर्वास्ते न संशयः॥<br><br>815: ततो मामुपनेष्यन्ति करिष्यन्ति च ते प्रियम्। ध्रुवं च श्रेयसा राजा योक्ष्यते सह बान्धवैः॥<br><br>816: वैशम्पायन उवाच कीचकस्य तु घातेन अत्याहितं चिन्तयित्वा व्यस्मयन्त पृथग् जनाः॥<br><br>817: सानुजस्य विशाम्पते। तस्मिन् पुरे जनपदे संजल्पोऽभूच्च सङ्घशः। शौर्याद्धि वल्लभो राज्ञो महासत्त्वः स कीचकः॥<br><br>818: आसीत् प्रहर्ता सैन्यानां दारामर्शी च दुर्मतिः। स हतः खलु पापात्मा गन्धर्वैर्दुष्टपूरुषः॥<br><br>819: इत्यजल्पन् महाराज परानीकविनाशनम्। देशे देशे मनुष्याश्च कीचकं दुष्प्रधर्षणम्॥<br><br>820: अथ वै धार्तराष्ट्रेण प्रयुक्ता ये बहिश्चराः। मृगयित्वा बहून् ग्रामान् राष्ट्राणि नगराणि च॥<br><br>821: संविधाय यथादृष्टं यथादेशप्रदर्शनम्। कृतकृत्या न्यवर्तन्त ते चरा नगरं प्रति॥<br><br>822: तत्र दृष्ट्वा तु राजानं कौरव्यं धृतराष्ट्रजम्। द्रोणकर्णकृपैः साधु भीष्मेण च महात्मना॥<br><br>823: संगतं भ्रातृभिश्चापि त्रिगर्तेश्च महारथैः। दुर्योधनं सभामध्ये आसीनमिदमब्रुवन्॥<br><br>824: चरा ऊचुः कृतोऽस्माभिः परो यत्नस्तेषामन्वेषणे सदा। पाण्डवानां मनुष्येन्द्र तस्मिन् महति कानने॥<br><br>825: निर्जने मृगसंकीर्णे नानादुमलताकुले। लताप्रतानबहुले नानागुल्मसमावृते॥<br><br>826: न च विद्मो गता येन पार्थाः सुदृढविक्रमाः। मार्गमाणाः पदन्यासं तेषु तेषु तथा तथा॥<br><br>827: गिरिकूटेषु तुङ्गेषु नानाजनपदेषु च। जनाकीर्णेषु देशेषु खवटेषु पुरेषु च। ॥<br><br>828: नरेन्द्र बहुशोऽन्विष्टा नैव विद्यश्च पाण्डवान्। अत्यन्तं वा विनष्टास्ते भद्रं तुभ्यं नरर्षभ॥<br><br>829: वर्मन्यन्वेष्यमाणा वै रथिनां रथिसत्तम। न हि विद्मो गतिं तेषां वासं हि नरसत्तम॥<br><br>830: किंचित्काले मनुष्येन्द्र सूतानामनुगा वयम्। मृगयित्वा यथान्यायं वेदितार्थाः स्म तत्त्वतः॥<br><br>831: प्राप्ता द्वारवती सूता विना पार्थः परंतप। न तत्र कृष्णा राजेन्द्र पाण्डवाश्च महाव्रताः॥<br><br>832: सर्वथा विप्रणष्टास्ते नमस्ते भरतर्षभ। न हि विद्मो मतिं तेषां वासं वापि महात्मनाम्॥<br><br>833: पाण्डवानां प्रवृत्तिं च विद्मः कर्मापि वा कृतम्। स नः शाधि मनुष्येन्द्र अत ऊर्ध्वं विशाम्पते॥<br><br>834: अन्वेषणे पाण्डवानां भूयः किं करवामहे। इमां च नः प्रियां वीर वाचं भद्रवतीं शृणु॥<br><br>835: येन त्रिगर्ता निहता बलेन महता नृप। सूतेन राज्ञो मत्स्यस्य कीचकेन बलीयसा॥<br><br>836: स हतः पतितः शेते गन्धर्वैर्निशि भारत। अदृश्यमानैर्दुष्टात्मा भ्रातृभिः सह सोदरैः॥<br><br>837: प्रियमेतदुपश्रुत्य शत्रूणां च पराभवम्। कृतकृत्यश्च कौरव्य विधत्स्व यदनन्तरम्॥<br><br>838: वैशम्पायन उवाच ततो दुर्योधनो राजा ज्ञात्वा तेषां वचस्तदा। चिरमन्तर्मना भूत्वा प्रत्युवाच सभासदः॥<br><br>839: सुदुःखा खलु कार्याणां गतिर्विज्ञातुमन्ततः। तस्मात् सर्वे निरीक्षध्वं क्व नु ते पाण्डवा गताः। । २। अल्पावशिष्टं कालस्य गतभूयिष्ठमन्ततः। तेषामज्ञातचर्यायामस्मिन् वर्षे त्रयोदशे॥<br><br>840: अस्य वर्षस्य शेषं चेद् व्यतीयुरिह पाण्डवाः। निवृत्तसमयास्ते हि सत्यव्रतपरायणाः॥<br><br>841: क्षरन्त इव नागेन्द्राः सर्वे ह्याशीविषोपमाः। दुःखा भवेयुः संरब्धाः कौरवान् प्रति ते ध्रुवम्॥<br><br>842: सर्वे कालस्य वेत्तारः कृच्छ्ररूपधराः स्थिताः। प्रविशेयुर्जितक्रोधास्तावदेव पुनर्वनम्॥<br><br>843: तस्मात् क्षिप्रं बुभूषध्वं यथा तेऽत्यन्तमव्ययम्। राज्यं निर्द्वन्द्वमव्यग्रं निःसपत्नं चिरं भवेत्॥<br><br>844: अथाब्रवीत् ततः कर्णः क्षिप्रं गच्छन्तु भारत। अन्ये धूर्ता नरा दक्षा निभृताः साधुकारिणः॥<br><br>845: चरन्तु देशान् संवीताः स्फीताञ्जानपदाकुलान्। तत्र गोष्ठीषु रम्यासु सिद्धप्रव्रजितेषु च। ॥<br><br>846: परिचारेषु तीर्थेषु विविधेष्वाकरेषु च। विज्ञातव्या मनुष्यैस्तैस्तर्कया सुविनीतया॥<br><br>847: विविधैस्तत्परैः सम्यक् तज्जैनिपुणसंवृतैः। अन्वेष्टव्याः सुनिपुणैः पाण्डवाश्छन्नवासिनः॥<br><br>848: नदीकुट्ठोषु तीर्थेषु ग्रामेषु नगरेषु च। आश्रमेषु च रम्येषु पर्वतेषु गुहासु च॥<br><br>849: अथाग्रजानन्तरजः पापभावानुरागवान्। ज्येष्ठं दुःशासनस्तत्र भ्राता भ्रातरमब्रवीत्॥<br><br>850: येषु नः प्रत्ययो राजंश्चारेषु मनुजाधिप। ते यान्तु दत्तदेया वै भूयस्तान् परिमार्गितुम्॥<br><br>851: एतच्च कर्णो यत् प्राह सर्वमीहामहे तथा। यथोद्दिष्टं चराः सर्वे मृगयन्तु यतस्ततः॥<br><br>852: एते चान्ये च भूयांसो देशाद् देशं यथाविधि। न तु तेषां गतिर्वासः प्रवृत्तिश्चोपलभ्यते॥<br><br>853: अत्यन्तं वा निगूढास्ते पारं चोर्मिमतो गताः। व्यालैश्चापि महारण्ये भक्षिताः शूरमानिनः॥<br><br>854: अथवा विषमं प्राप्य विनष्टाः शाश्वतीः समाः। तस्मान्मानसमव्यग्रं कृत्वा त्वं कुरुनन्दन। कुरु कार्यं महोत्साहं मन्यसे यन्नराधिप॥<br><br>855: वैशम्पायन उवाच अथाब्रवीन्महावीर्यो द्रोणस्तत्त्वार्थदर्शिवान्। न तादृशा विनश्यन्ति न प्रयान्ति पराभवम्॥<br><br>856: शूराश्च कृतविद्याश्च बुद्धिमन्तो जितेन्द्रियाः। धर्मज्ञाश्च कृतज्ञाश्च धर्मराजमनुव्रताः॥<br><br>857: नीतिधर्मार्थतत्त्वज्ञं पितृवच्च समाहितम्। धर्मे स्थितं सत्यधृति ज्येष्ठं ज्येष्ठानुयायिनः॥<br><br>858: अनुव्रता महात्मानं भ्रातरो भ्रातरं नृप। अजातशत्रु श्रीमन्तं सर्वभ्रातृननुव्रतम्॥<br><br>859: तेषां तथा विधेयानां निभृतानां महात्मनाम्। किमर्थं नीतिमान् पार्थः श्रेयो नैषां करिष्यति॥<br><br>860: तस्माद् यत्नात् प्रतीक्षन्ते कालस्योदयमागतम्। न हि ते नाशमृच्छेयुरिति पश्याम्यहं धिया॥<br><br>861: साम्प्रतं चैव यत् कार्यं तच्च क्षिप्रमकालिकम्। क्रियतां साधु संचिन्त्य वासश्चैषां प्रचिन्त्यताम्॥<br><br>862: यथावत् पाण्डुपुत्राणां सर्वार्थेषु धृतात्मनाम्। दुर्जेयाः खलु शूरास्ते दुरापास्तपसा वृताः॥<br><br>863: शुद्धात्मा गुणवान् पार्थः सत्यवान् नीतिमाशुचिः। तेजोराशिरसंख्येयो गृह्णीयादपि चक्षुषा॥<br><br>864: विज्ञाय क्रियतां तस्माद् भूयश्च मृगयामहे। ब्राह्मणैश्चारकैः सिद्धर्ये चान्ये तद्विदो जनाः॥<br><br>865: वैशम्पायन उवाच ततः शान्तनवो भीष्मो भरतानां पितामहः। श्रुतवान् देखकालज्ञस्तत्त्वज्ञः सर्वधर्मवित्॥<br><br>866: आचार्यवाक्योपरमे तद्वाक्यमभिसंदधत्। हितार्थं समुवाचैनां भारती भारतान् प्रति॥<br><br>867: युधिष्ठिरे समासक्तां धर्मज्ञे धर्मसंवृताम्। असत्सु दुर्लभां नित्यं सतां चाभिमतां सदा॥<br><br>868: भीष्मः समवदत् तत्र गिरं साधुभिरर्चिताम्। यश्चैष ब्राह्मणः प्राह द्रोणः सर्वार्थतत्त्ववित्॥<br><br>869: सर्वलक्षणसम्पन्नाः साधुव्रतसमन्विताः। श्रुतवर्तोपपन्नाश्च नानाश्रुतिसमन्विताः॥<br><br>870: वृद्धानुशासने युक्ताः सत्यव्रतपरायणाः। समयं समयज्ञास्ते पालयन्तः शुचिव्रताः॥<br><br>871: क्षत्रधर्मरता नित्यं केशवानुगता: सदा। प्रवीरपुरुषास्ते वै महात्मानो महाबलाः। नावसीदितुमर्हन्ति उद्वहन्तः सतां धुरम्॥<br><br>872: धर्मतश्चैव गुप्तास्ते सुवीर्येण च पाण्डवाः। न नाशमधिगच्छेयुरिति मे धीयते मतिः॥<br><br>873: तत्र बुद्धिं प्रवक्ष्यामि पाण्डवान् प्रति भारत। न तु नीतिः सुनीतस्य शक्यतेऽन्वेषितुं परैः॥<br><br>874: यत् तु शक्यमिहास्माभिस्तान् वै संचिन्त्य पाण्डवान्। बुद्ध्या प्रयुक्तं न द्रोहात् प्रवक्ष्यामि निबोध तत्। । १०। न त्वियं मादृशेर्नीतिस्तस्य वाच्या कथंचन) सा त्वियं साधु वक्तव्या न त्वनीतिः कथंचन॥<br><br>875: वृद्धानुशासने तात तिष्ठता सत्यशीलिना। अवश्यं त्विह धीरेण सतां मध्ये विवक्षता॥<br><br>876: यथाहमिह वक्तव्यं सर्वथा धर्मलिप्सया। तत्र नाहं तथा मन्ये यतायमितरो जनः॥<br><br>877: निवासं धर्मराजस्य वर्षेऽस्मिन् वै त्रयोदश। तत्र तात न तेषां हि राज्ञां भाव्यमसाम्प्रतम्॥<br><br>878: पुरे जनपदे चापि यत्र राजा युधिष्ठिरः। दानशीलो वदान्यश्च निभृतो ह्रीनिषेवकः। जनो जनपदे भाव्यो यत्र राजा युधिष्ठिरः॥<br><br>879: प्रियवादी सदा दान्तो भव्यः सत्यपरो जनः। हृष्टः पुष्टः शुचिर्दक्षो यत्र राजा युधिष्ठिरः॥<br><br>880: नासूयको न चापीर्नाभिमानी न मत्सरी। भविष्यति जनस्तत्र स्वयं धर्ममनुव्रतः॥<br><br>881: ब्रह्मघोषाश्च भूयांसः पूर्णाहुत्यस्तथैव च। क्रतवश्च भविष्यन्ति भूयांसो भूरिदक्षिणाः॥<br><br>882: सदा व तत्र पर्जन्यः सम्यग्वर्षी न संशयः। सम्पन्नसस्या च मही निरातङ्का भविष्यति॥<br><br>883: गुणवन्ति च धान्यानि रसवन्ति फलानि च। गन्धवन्ति च माल्यानि शुभशब्दा च भारती॥<br><br>884: वायुश्च सुखसंस्पर्शो निष्प्रतीपं च दर्शनम्। न भयं त्वाविशेत् तत्र यत्र राजा युधिष्ठिरः॥<br><br>885: गावश्च बहुलास्तत्र न कृशा न च दुर्बलाः। पयांसि दधिसपीषि रसवन्ति हितानि च॥<br><br>886: गुणवन्ति च पेयानि भोज्यानि रसवन्ति च। तत्र देशे भविष्यन्ति यत्र राजा युधिष्ठिरः॥<br><br>887: रसाः स्पर्शाश्च गन्धाश्च शब्दाश्चापि गुणान्विताः। दृश्यानि च प्रसन्नानि यत्र राजा युधिष्ठिरः॥<br><br>888: धर्माश्च तत्र सर्वैस्तु सेविताश्च द्विजातिभिः। स्वैः स्वैर्गुणैश्च संयुक्ता अस्मिन् वर्षे त्रयोदश॥<br><br>889: देशे तस्मिन् भविष्यन्ति तात पाण्डवसंयुते। सम्प्रीतिमाढानस्तत्र संतुष्टः शुचिरव्ययः॥<br><br>890: देवतातिथिपूजासु सर्वभावानुरागवान्। इष्टदानो महोत्साहः स्वस्वधर्मपरायणः॥<br><br>891: अशुभाद्धि शुभप्रेप्सुरिष्टयज्ञः शुभव्रतः। भविष्यति जनस्तत्र यत्र राजा युधिष्ठिरः॥<br><br>892: त्यक्तवाक्यानृतस्तात शुभकल्याणमङ्गलः। शुभार्थेप्सुः शुभमतिर्यत्र राजा युधिष्ठिरः॥<br><br>893: भविष्यति जनस्तत्र नित्यं चेष्टप्रियव्रतः। धर्मात्मा शक्यते ज्ञातुं नापि तात द्विजातिभिः॥<br><br>894: किं पुनः प्राकृतैस्तात पार्थो विज्ञायते क्वचित्। यस्मिन् सत्यं धृतिर्दानं परा शान्तिधूवा क्षमा॥<br><br>895: ह्रीः श्रीः कीर्तिः परं तेज आनृशंस्यमथार्जवम्। तस्मात् तत्र निवासं तु छन्नं यत्नेन धीमतः। गतिं च परमां तत्र नोत्सहे वत्तुक्कमन्यथा॥<br><br>896: एवमेतत् तु संचिन्त्य यत्कृते मन्यसे हितम्। तत् क्षिप्रं कुरु कौरव्य यद्येवं श्रद्दधासि मे॥<br><br>897: वैशम्पायन उवाच तत: शारद्वतो वाक्यमित्युवाच कृपस्तदा। युक्तं प्राप्तं च वृद्धेन पाण्डवान् प्रति भाषितम्॥<br><br>898: धर्मार्थसहितं श्लक्ष्णं तत्त्वतश्च सहेतुकम्। तत्रानुरूपं भीष्मेण ममाप्यत्र गिरं शृणु। ॥<br><br>899: तेषां चैव गतिस्तीर्थैर्वासश्चैषां प्रचिन्त्यताम्। नीतिर्विधीयतां चापि साम्प्रतं या हिता भवेत्॥<br><br>900: नावज्ञेयो रिपुस्तात प्राकृतोऽपि बुभूषता। किं पुनः पाण्डवास्तात सर्वास्त्रकुशला रणे॥<br><br>901: तस्मात् सत्रं प्रविष्टेषु पाण्डवेषु महात्मसु। गूढभावेषु छन्नेषु काले चोदयमागते॥<br><br>902: स्वराष्ट्र परराष्ट्रे च ज्ञातव्यं बलमात्मनः। उदयः पाण्डवानां च प्राप्ते काले न संशयः॥<br><br>903: निवृत्तसमयाः पार्था महात्मानो महाबलाः। महोत्साहा भविष्यन्ति पाण्डवा ह्यमितौजसः॥<br><br>904: तस्माद् बलं च कोषश्च नीतिश्चापि विधीयताम्। यथा कालोदये प्राप्ते सम्यक् तैः संदधामहे॥<br><br>905: तात बुद्ध्यापि तत् सर्वं बुध्यस्व बलमात्मनः। नियतं सर्वमित्रेषु बलवत्स्वबलेषु च॥<br><br>906: उच्चावचं बलं ज्ञात्वा मध्यस्थं चापि भारत। प्रहृष्टमप्रहृष्टं च संदधाम तथा परैः॥<br><br>907: साम्ना दानेन भेदेन दण्डेन बलिकर्मणा। न्यायेनाक्रम्य च परान् बलाच्चानभ्य दुर्बलान्॥<br><br>908: सान्त्वयित्वा तु मित्राणि बलं चाभाष्यतां सुखम्। सुकोषबलसंवृद्धः सम्यक् सिद्धिमवाप्स्यसि॥<br><br>909: योत्स्यसे चापि बलिभिररिभिः प्रत्युपस्थितैः। एवं सर्वं विनिश्चित्य व्यवसायं स्वधर्मतः। यथाकालं मनुष्येन्द्र चिरं सुखमवाप्स्यसि॥<br><br>910: वैशम्पायन उवाच अथ राजा त्रिगर्तानां सुशर्मा रथयूथपः। प्राप्तकालमिदं वाक्यमुवाच त्वरितो बली॥<br><br>911: असकृनिकृताः पूर्वं मत्स्यशाल्वेयकैः प्रभो। सूतेनैव च मत्स्यस्य कीचकेन पुनः पुनः॥<br><br>912: बाधितो बन्धुभिः सार्धं बलाद् बलवता विभो। स कर्णमभ्युदीक्ष्याथ दुर्योधनमभाषत॥<br><br>913: असकृन्मत्स्यराज्ञा मे राष्ट्र बाधितमोजसा। प्रणेता कीचकस्तस्य बलवानभवत् पुरा॥<br><br>914: क्रूरोऽमर्षी स दुष्टात्मा भुवि प्रख्यातविक्रमः। निहतः स तु गन्धर्वैः पापकर्मा नृशंसवान्॥<br><br>915: तस्मिन् विनिहते राजा हतदर्पो निराश्रयः। भविष्यति निरुत्साहो विराट इति मे पतिः॥<br><br>916: तत्र यात्रा मम मता यदि ते रोचतेऽनघ। कौरवाणां च सर्वेषां कर्णस्य च महात्मनः॥<br><br>917: एतत् प्राप्तमहं मन्ये कार्यमात्ययिकं हि नः। राष्ट्रं तस्याभियास्यामो बहुधान्यसमाकुलम्॥<br><br>918: आददामोऽस्य रत्नानि विविधानि वसूनि च। ग्रामान राष्ट्राणि वा तस्य हरिष्यामो विभागशः॥<br><br>919: अथवा गोसहस्राणि शुभानि च बहूनि च। विविधानि हरिष्यामः प्रतिपीड्य पुरं बलात्॥<br><br>920: कौरवैः सह संगत्य त्रिगर्तेश्च विशाम्पते। गास्तस्यापहरामोऽद्य सर्वेश्चैव सुसंहताः॥<br><br>921: निबनीमोऽस्य पौरुषम्। हत्वा चास्य चमूं कृत्स्नां वशमेवानयामहे॥<br><br>922: तं वशे न्यायतः कृत्वा सुखं वत्स्यामहे वयम्। भवतां बलवृद्धिश्च भविष्यति न संशयः॥<br><br>923: तच्छ्रुत्वा वचनं तस्य कर्णो राजानमब्रवीत्। सूक्तं सुशर्मणा वाक्यं प्राप्तकालं हितं च नः॥<br><br>924: तस्मात् क्षिप्रं विनिर्यामो योजयित्वा वरूथिनीम्। विभज्य चाप्यनीकानि यथा वा मन्यसेऽनघ॥<br><br>925: प्राज्ञो वा कुरुवृद्धोऽयं सर्वेषां नः पितामहः। आचार्यश्च यथा द्रोणः कृपः शारद्वतस्तथा। मन्यन्ते ते यथा सर्वे तथा यात्रा विधीयताम्॥<br><br>926: सम्मन्त्र्य चाशु गच्छामः साधनार्थं महीपतेः। किं च नः पाण्डवैः कार्यं हीनार्थबलपौरुषैः॥<br><br>927: अत्यन्तं वा प्रणष्टास्ते प्राप्ता वापि यमक्षयम्। यामो राजन् निरुद्विग्ना विराटनगरं वयम्। आदास्यामो हि गास्तस्य विविधानि वसूनि च॥<br><br>928: वैशम्पायन उवाच ततो दुर्योधनो राजा वाक्यमादाय तस्य तत्। वैकर्तनस्य कर्णस्य क्षिप्रमाज्ञापयत् स्वयम्॥<br><br>929: शासने नित्यसंयुक्तं दुःशासनमनन्तरम्। सह वृद्धस्तु सम्मन्त्र्य क्षिप्रं योजय वाहिनीम्॥<br><br>930: ते यथोद्देशं च गच्छामः सहितास्तत्र कौरवैः। सुशर्मा च यथोद्दिष्टं देशं यातु महारथः। त्रिगर्तेः सहितो राजा समग्रबलवानहः॥<br><br>931: प्रागेव हि सुसंवीतो मत्स्यस्य विषयं प्रति। जघन्यतो वयं तत्र यास्यामो दिवसान्तरे! विषयं मत्स्यराजस्य सुसमृद्धं सुसंहताः॥<br><br>932: यान्तु सहितास्तत्र विराटनगरं प्रति। क्षिप्रं गोपान् समासाद्य गृह्णन्तु विपुलं धनम्॥<br><br>933: गवां शतसहस्राणि श्रीमन्ति गुणवन्ति च। वयमप्यनुगृहीमो द्विधा कृत्वा वरूथिनीम्॥<br><br>934: वैशम्पायन उवाच ते स्म गत्वा यथोद्दिष्टां दिशं वह्वेर्महीपते। संनद्धा रथिनः सर्वे सपदाता बलोत्कटाः॥<br><br>935: प्रति वैरं चिकीर्षन्तो गोषु गृद्धा महाबलाः। आदातुं गा: सुशर्माथ कृष्णपक्षस्य सप्तमीम्॥<br><br>936: अपरे दिवसे सर्वे राजन् सम्भूय कौरवाः। अष्टम्यां ते न्यगृह्णन्त गोकुलानि सहस्रशः॥<br><br>937: वैशम्पायन उवाच ततस्तेषां महाराज तत्रैवामिततेजसाम्। छद्मलिङ्गप्रविष्टानां पाण्डवानां महात्मनाम्॥<br><br>938: व्यतीतः समयः सम्यग् वसतां वै पुरोत्तमे। कुर्वतां तस्य कर्माणि विराटस्य महीपतेः। :॥<br><br>939: कीचके तु हते राजा विराटः परवीरहा। परां सम्भावनां चक्रे कुन्तीपुत्रे युधिष्ठिरे॥<br><br>940: ततस्त्रयोदशस्यान्ते तस्य वर्षस्य भारत। सुशर्मणा गृहीतं तद् गोधनं तरसा बहु॥<br><br>941: ततो जवेन महता गोपः पुरमथाव्रजत्। स दृष्ट्वा मत्स्यराजं च रथात् प्रस्कन्ध कुण्डली॥<br><br>942: ५। शूरैः परिवृतं योधैः कुण्डलाङ्गदधारिभिः। संवृतं मन्त्रिभिः सार्धं पाण्डवैस्च महात्मभिः॥<br><br>943: तं सभायां महाराजमासीनं राष्ट्रवर्धनम्। सोऽब्रवीदुपसंगम्य विराटं प्रणतस्तदा॥<br><br>944: अस्मान् युधि विनिर्जित्य परिभूय सबान्धवान्। गवां शतसहस्राणि त्रिगर्ताः कालयन्ति ते॥<br><br>945: तान् परीप्सस्व राजेन्द्र मा नेशुः पशवस्तव। तच्छ्रुत्वा नृपतिः सेनां मत्स्यानां समयोजयत्। । ९। रथनागाश्वकलिलां पत्तिध्वजसमाकुलाम्। राजानो राजपुत्राश्च तनुत्राण्यथ भेजिरे॥<br><br>946: भानुमन्ति विचित्राणि शूरसेव्यानि भागशः। सवज्रायसग तु कवचं तत्र काञ्चनम्॥<br><br>947: विराटस्य प्रियो भ्राता शतानीकोऽभ्यहारयत्। सर्वपारसवं वर्म कल्याणपटलं दृढम्॥<br><br>948: शतानीकादवरजो मदिराक्षोऽभ्यहारयत्। शतसूर्यं शतावर्ती शतबिन्दु शताक्षिमत्॥<br><br>949: अभेद्यकल्पं मत्स्यानां राजा कवचमाहरत्। उत्सेधे यस्य पद्मानि शतं सौगन्धिकानि च॥<br><br>950: सुवर्णपृष्ठं सूर्याभं सूर्यदत्तोऽभ्यहारयत्। दृढमायसगर्भं च श्वेतं वर्म शताक्षिमत्॥<br><br>951: विराटस्य सुतो ज्येष्ठो वीरः शङ्खोऽभ्यहारयत्। शतशश्च तनुत्राणि यथास्वं ते महारथाः॥<br><br>952: योत्स्यमाना अनह्यन्त देवरूपाः प्रहारिणः। सूपस्करेषु शुभ्रेषु महत्सु च महारथाः॥<br><br>953: पृथक् काञ्चनसंनाहान् रथेष्वश्वानयोजयन्। सूर्यचन्द्रप्रतीकाशे रथे दिव्ये हिरण्मये॥<br><br>954: महानुभावो मत्स्यस्य ध्वज उच्छिश्रिये तदा। अथान्यान् विविधाकारान् ध्वजान् हेमपरिष्कृतान्। । १९ यथास्वं क्षत्रियाः शूरा रथेषु समयोजयन्। अथ मत्स्योऽब्रवीद् राजा शतानीकं जघन्यजम्॥<br><br>955: कङ्कबल्लवगोपाला जामग्रन्थिश्च वीर्यवान्। युद्ध्येयुरिति मे बुद्धिवर्तते नात्र संशयः॥<br><br>956: एतेषामपि दीयन्तां रथा ध्वजपताकनः। कवचानि च चित्राणि दृढानि च मृदूनि च॥<br><br>957: प्रतिमुढान्तु गात्रेषु दीयन्तामायुधानि च। वीराङ्गरूपाः पुरुषा नागराजकरोपमाः॥<br><br>958: नेमे जातु न युध्येरन्निति मे धीयते मतिः। एतच्छ्रुत्वा तु नृपतेर्वाक्यं त्वरितमानसः। शतानीकस्तु पार्थेभ्यो स्थान् राजन् समादिशत्॥<br><br>959: सहदेवाय राज्ञे च भीमाय नकुलाय च। तान् प्रहृष्टांस्तत: सूता राजभक्तिपुरस्कृताः॥<br><br>960: निर्दिष्टा नरदेवेन रथाञ्छीघ्रमयोजयन्। कवचानि विचित्राणि मृदूनि च दृढानि च। ॥<br><br>961: विराटः प्रादिशद् यानि तेषामक्लिष्टकर्मणाम्। तान्यामुच्य शरीरेषु दंशितास्ते परंतपाः॥<br><br>962: रथान् हयैः सुसम्पन्नानास्थाय च नरोत्तमाः। निर्ययुर्मुदिताः पार्थाः शत्रुसंघावमर्दिनः॥<br><br>963: तरस्विनश्छन्नरूपाः सर्वे युद्धविशारदाः। रथान् हेमपरिच्छन्नानास्थाय च महारथाः॥<br><br>964: विराटमन्वयुः पार्थाः सहिताः कुरुपुङ्गवाः। चत्वारो भ्रातरः शूराः पाण्डवाः सत्यविक्रमाः॥<br><br>965: भीमाश्च मत्तमातङ्गा प्रभिन्नकरटामुखाः। क्षरन्तश्चैव नागेन्द्राः सुदन्ताः षष्टिहायनाः॥<br><br>966: स्वारूढा युद्धकुशलैः शिक्षिता हस्तिसादिभिः। राजानमन्वयुः पश्चाच्चलन्त इव पर्वताः॥<br><br>967: विशारदानां मुख्यानां हृष्टानां चारुजीविनाम्। अष्टौ रथसहस्राणि दश नागशतानि च॥<br><br>968: षष्टिश्चाश्वसहस्राणि मत्स्यानामभिनिर्ययुः। तदनीकं विराटस्य शुशुभे भरतर्षभ॥<br><br>969: सम्प्रयातं तदा राजन् निरीक्षन्तं गवां पदम्। तद् बलाग्यं विराटस्य सम्प्रस्थितमशोभत। दृढायुधजनाकीर्णं गजाश्वरथसंकुलम्॥<br><br>970: वैशम्पायन उवाच निर्याय नगराच्छूरा व्यूढानीकाः प्रहारिणः। त्रिगर्तानस्पृशन् मत्स्याः सूर्ये परिणते सति॥<br><br>971: ते त्रिगर्ताश्च मत्स्याश्च संरब्धा युद्धदुर्मदाः। अन्योन्यमभिगर्जन्तो गोषु गृद्धा महाबलाः॥<br><br>972: भीमाश्च मत्तमातङ्गास्तोमराङ्कुशनोदिताः। ग्रामणीयैः समारूढाः कुशलैर्हस्तिसादिभिः॥<br><br>973: तेषां समागमो घोरस्तुमुलो लोहमर्षणः। घ्नतां परस्परं राजन् यमराष्ट्रविवर्धनः॥<br><br>974: देवासुरसमो राजन्नासीत् सूर्येऽवलम्बति। पदातिरथनागेन्द्रहयारोहबलौघवान्॥<br><br>975: अन्योन्यमभ्यापततां निघ्नतां चेतरेतरम्। उदतिष्ठद् रजो भौम प्राज्ञायत किंचन॥<br><br>976: पक्षिणश्चापतन् भूमौ सैन्येन रजसाऽऽवृताः। इषुभिर्व्यतिसर्पद्भिरादित्योऽन्तरधीयत॥<br><br>977: खद्योतैरिव संयुक्तमन्तरिक्षं व्यराजत। रुक्मपृष्ठानि चापानि व्यतिषिक्तानि धन्विनाम्॥<br><br>978: पततां लोकवीराणां सव्यदक्षिणमस्यताम्। रथा रथैः समाजग्मुः पादातैश्च पदातयः॥<br><br>979: सादिनः सादिभिश्चैव गजैश्चापि महागजाः। असिभिः पदृिशैः प्रासैः शक्तिभिस्तोमरैरपि॥<br><br>980: संरब्धाः समरे राजन् निजघ्नुरितरेतरम्। निघ्नन्तः समरेऽन्योन्यं शूराः परिघबाहवः॥<br><br>981: न शेकुरभिसंरब्धाः शूरान् कर्तुं पराङ्मुखान्। कृत्तोत्तरोष्ठं सुनसं कृत्तकेशमलंकृतम्॥<br><br>982: अदृश्यत शिरश्छिन्नं रजोध्वस्तं सकुण्डलम्। अदृश्यंस्तत्र गात्राणि शरैश्छिन्नानि भागशः॥<br><br>983: शालस्कन्धनिकाशानि क्षत्रियाणां महामृधे। नागभोगनिकाशैश्च बाहुभिश्चन्दनोक्षितैः॥<br><br>984: आस्तीर्णा वसुधा भाति शिरोभिश्च सकुण्डलैः। रथिनां रथिभिश्चात्र सम्प्रहारोऽभ्यवर्तत॥<br><br>985: सादिभिः सादिनां चापि पदातीनां पदातिभिः। उपाशाम्यद् रजो भौमं रुधिरेण प्रसर्पता॥<br><br>986: कश्मलं चाविशद् घोरं निर्मर्यादमवर्तत। उपाविशन् गरुत्मन्तः शरैर्गाढं प्रवेजिताः। अन्तरिक्षे गतिर्येषां दर्शनं चाप्यरुध्यत॥<br><br>987: ते जन्तः समरेऽन्योन्यं शूराः परिघबाहवः। न शेकुरभिसंरब्धाः शूरान् कर्तुं पराङ्मुखान्॥<br><br>988: शतानीकः शतं हत्वा विशालक्षश्चतुःशतम्। प्रविष्टौ महतीं सेनां त्रिगर्तानां महारथौ॥<br><br>989: तौ प्रविष्टौ महासेनां बलवन्तौ मनस्विनौ। आर्छतां बहुसंरब्धौ केशाकेशि रथारथिः॥<br><br>990: लक्षयित्वा त्रिगर्तानां तौ प्रविष्टौ रथव्रजम्। अग्रतः सूर्यदत्तश्च मदिराक्षश्च पृष्ठतः॥<br><br>991: विराटस्तत्र संग्रामे हत्वा पञ्चशतान् रथान्। हयानां च शतान्यष्टौ हत्वा पञ्च महारथान्॥<br><br>992: चरन् स विविधान् मार्गान् रथेन रथसत्तमः। त्रिगर्तानां सुशर्माणमार्च्छद् रुक्मरथं रणे॥<br><br>993: तौ व्यवाहरतां तत्र महात्मानौ महाबलौ। अन्योन्यमभिगर्जन्तौ गोष्ठेषु वृषभाविव॥<br><br>994: ततो राजा त्रिगर्तानां सुशर्मा युद्धदुर्मदः। मत्स्य समायाद् राजानं द्वैरथेन नरर्षभः॥<br><br>995: ततो स्थाभ्यां रथिनौ व्यतीयतुरमर्षणौ। शरान् व्यसृजतां शीघ्रं तोयधारा घना इव॥<br><br>996: अन्योन्यं चापि संरब्धौ विचेस्तुरमर्षणौ। कृतास्त्रौ निशितैर्बाणैरसिशक्तिगदाभृतौ॥<br><br>997: ततो राजा सुशर्माणं विव्याध दशभिः शरैः। पञ्चभिः पञ्चभिश्चास्य विव्याध चतुरो हयान्॥<br><br>998: तथैव मत्स्यराजानं सुशर्मा युद्धदुर्मदः। पञ्चाशता शितैर्बाणैर्विव्याध परमास्त्रवित्॥<br><br>999: ततः सैन्यं महाराज मत्स्यराजसुशर्मणोः। नाभ्यजानात् तदान्योन्यं सैन्येन रजसाऽऽवृतम्॥<br><br>1000: वैशम्पायन उवाच तमसाभिप्लुते लोके रजसा चैव भारत। अतिष्ठन् वै मुहूर्तं तु व्यूढानीका: प्रहारिणः॥<br><br>1001: ततोऽन्धकारं प्रणुदन्नुदतिष्ठत चन्द्रमाः। कुर्वाणो विमलां रात्रि नन्दयन् क्षत्रियान् युधि॥<br><br>1002: ततः प्रकाशमासाद्य पुनर्युद्धमवर्तत। घोररूपं ततस्ते स्म नावैक्षन्त परस्परम्॥<br><br>1003: ततः सुशर्मा त्रैगर्तः सह भ्रात्रा यवीयसा। अभ्यद्रवन्मत्स्यराजं रथवातेन सर्वशः॥<br><br>1004: ततो रथाभ्यां प्रस्कन्ध भ्रातरौ क्षत्रियर्षभौ। गदापाणी सुसंरब्धौ समभ्यद्रवतां रथान्॥<br><br>1005: तथैव तेषां तु बलानि तानि क्रुद्धान्यथान्योन्यमभिद्रवन्ति। गदासिख श्च परश्वधैश्च प्रासैश्च तीक्ष्णाग्रसुपीतधारैः॥<br><br>1006: बलं तु मत्स्यस्य बलेन राजा सर्वं त्रिगर्ताधिपतिः सुशर्मा। प्रमथ्य जित्वा च प्रसह्य मत्स्यं विराटमोजस्विनमभ्यधावत्। ॥<br><br>1007: तौ निहत्य पृथग् धुर्यावुभौ तौ पार्ष्णसारथी। विरथं मत्स्यराजानं जीवग्राहमगृह्णताम्॥<br><br>1008: तमुन्मथ्य सुशर्माथ युवतीमिव कामुकः। स्यन्दनं स्वं समारोप्य प्रययौ शीघ्रवाहनः॥<br><br>1009: तस्मिन् गृहीते विरथे विराटे बलवत्तरे। प्राद्रवन्त भयान्मत्स्यास्त्रिगर्तेरर्दिता भृशम्॥<br><br>1010: तेषु संत्रस्यमानेषु कुन्तीपुत्रो युधिष्ठिरः। प्रत्यभाषन्महाबाहुं भीमसेनमरिंदमम्॥<br><br>1011: मत्स्यराजः परामृष्टस्त्रिगर्तेन सुशर्मणा। तं मोचय महाबाहो न गच्छेद् द्विषतां वशम्॥<br><br>1012: उषिताः स्म सुखं सर्वे सर्वकामैः सुपूजिताः। भीमसेन त्वया कार्या तस्य वासस्य निष्कृतिः॥<br><br>1013: भीमसेन उवाच अहमेनं परित्रास्ये शासनात् तव पार्थिवा पश्य युध्यतः सह शत्रुभिः॥<br><br>1014: मे सुमहत् कर्म स्वबाहुबलमाश्रित्य तिष्ठ त्वं भ्रातृभिः सह। एकान्तमाश्रितो राजन् पश्य मेऽद्य पराक्रमम्॥<br><br>1015: सुस्कन्धोऽयं महावृक्षो गदारूप इव स्थितः। अहमेनमपारुज्य द्रावयिष्यामि शात्रवान्॥<br><br>1016: वैशम्पायन उवाच तं मत्तमिव मातङ्गं वीक्षमाणं वनस्पतिम्। अब्रवीद् भ्रातरं वीरं धर्मराजो युधिष्ठिरः॥<br><br>1017: मा भीम साहसं कार्षीस्तिष्ठत्वेष वनस्पतिः। मा त्वां वृक्षण कर्माणि कुर्वाणमतिमानुषम्॥<br><br>1018: जनाः समवबुध्येरन् भीमोऽयमिति भारत। अन्यदेवायुधं किंचित् प्रतिपद्यस्व मानुषम्॥<br><br>1019: चापं वा यदि वा शक्तिं निस्त्रिंशं वा परश्वधम्। यदेव मानुषं भीम भवेदन्यैरलक्षितम्॥<br><br>1020: तदेवायुधमादाय मोक्षयाशु महीपतिम्। यमौ च चक्ररक्षौ ते भवितारौ महाबलौ॥<br><br>1021: सहिताः समरे तत्र मत्स्यराज परीप्सत। वैशम्पायन उवाच एवमुक्तस्तु वेगेन भीमसेनो महाबलः॥<br><br>1022: गृहीत्वा तु धनुः श्रेष्ठं जवेन सुमहाजवः। व्यमुञ्चच्छरवर्षाणि सतोय इव तोयदः॥<br><br>1023: तं भीमो भीमकर्माणं सुशर्माणमथाद्रवत्। विराटं समवीक्ष्यैनं तिष्ठ तिष्ठेति चावदत्॥<br><br>1024: सुशर्मा चिन्तयामास कालान्तकयमोपमम्। तिष्ठ तिष्ठेति भाषन्तं पृष्ठतो रथपुङ्गवः। पश्यतां सुमहत् कर्म महद् युद्धमुपस्थितम्॥<br><br>1025: परावृत्तो धनुर्गृह्य सुशर्मा भ्रातृभिः सह। निमेषान्तरमात्रेण भीमसेनेन ते रथाः॥<br><br>1026: रथानां च गजानां च वाजिनां च ससादिनाम्। सहस्रशतसङ्घाता शूराणामुग्रधन्विनाम्॥<br><br>1027: पातिता भीमसेनेन विराटस्य समीपतः। पत्तयो निहतास्तेषां गदां गृह्य महात्मना॥<br><br>1028: तद् दृष्ट्वा तादृशं युद्धं सुशर्मा युद्धदुर्मदः। चिन्तयामास मनसा किं शेषं हि बलस्य मे। अपरो दृश्यते सैन्ये पुरा मग्नो महाबले॥<br><br>1029: आकर्मपूर्णेन तदा धनुषा प्रत्यदृश्यत। सुशर्मा सायकांस्तीक्ष्णान् क्षिपते च पुनः पुनः॥<br><br>1030: ततः समस्तास्ते सर्वे तुरगानभ्यचोदयन्। दिव्यमस्त्रं विकुर्वाणास्त्रिगर्तान् प्रत्यमर्षणाः॥<br><br>1031: तान् निवृत्तरथान् दृष्ट्वा पाण्डवान् सा महाचमूः। वैराटिः परमक्रुद्धो युयुधे परमाल्लुतम्॥<br><br>1032: सहस्रमवधीत् तत्र कुन्तीपुत्रो युधिष्ठिरः। भीमः सप्त सहस्राणि यमलोकमदर्शयत्॥<br><br>1033: नकुलश्चापि सप्तैव शतानि प्राठिोच्छरैः। शतानि त्रीणि शूराणां सहदेवः प्रतापवान्॥<br><br>1034: युधिष्ठिरसमादिष्टो निजघ्ने पुरुषर्षभः। ततोऽभ्यपतदत्युग्रः सुशर्माणमुदायुधः॥<br><br>1035: हत्वा तां महती सेनां त्रिगर्तानां महारथः। ततो युधिष्ठिरो राजा त्वरमाणो महारथः॥<br><br>1036: अभिपत्य सुशर्माणं शरैरभ्याहन भृशम्। सुशर्मापि सुसंरब्धस्त्वरमाणो युधिष्ठिरम्॥<br><br>1037: अविध्यन्नवभिर्बाणैश्चतुर्भिश्चतुरो हयान्। ततो राजन्नाशुकारी कुन्तीपुत्रो वृकोदरः॥<br><br>1038: समासाद्य सुशर्माणमश्वानस्य व्यपोथयत्। पृष्ठगोपांश्च तस्याथ हत्वा परमसायकैः॥<br><br>1039: अथास्य सारथिं क्रुद्धो रथोपस्थादपातयत्। चक्ररक्षश्च शूरो वै मदिराक्षोऽतिविश्रुतः॥<br><br>1040: समायाद् विरथं दृष्ट्वा त्रिगर्तं प्राहरत् तदा। ततो विराटः प्रस्कन्ध रथादथ सुशर्मणः॥<br><br>1041: गदां तस्य परामृश्य तमेवाभ्यद्रवद् बली। स चचार गदापाणिर्वृद्धोऽपि तरुणो यथा। ॥<br><br>1042: पलायमानं त्रैगर्त दृष्ट्वा भीमोऽभ्यभाषत। राजपुत्र निवर्तस्व न ते युक्तं पलायनम्॥<br><br>1043: अनेन वीर्येण कथं गास्त्वं प्रार्थयसे बलात्। कथं चानुचरांस्त्यक्त्वा शत्रुमध्ये विषीदसि॥<br><br>1044: इत्युक्तः स तु पार्थेन सुशर्मा रथयूथपः। तिष्ठ तिष्ठेति भीमं स सहसाऽभ्यद्रवद् बली॥<br><br>1045: भीमस्तु भीमसंकाशो रथात् प्रस्कन्ध पाण्डवः। प्राद्रवत् तूर्णमव्यग्रो जीवितेप्सुः सुशर्मणः॥<br><br>1046: तं भीमसेनो धावन्तमभ्यधावत वीर्यवान्। त्रिगर्तराजमादातुं सिंहः क्षुद्रमृगं यथा॥<br><br>1047: अभिद्रुत्य सुशर्माणं केशपक्षे परामृशत्। समुद्यम्य तु रोषात् तं निष्पिपेष महीतले॥<br><br>1048: पदा मूर्ध्नि महाबाहुः प्राहरद् विलपिष्यतः। तस्य जानुं ददौ भीमो जने चैनमरलिना। स मोहमगमद् राजा प्रहारवरपीडितः॥<br><br>1049: तस्मिन् गृहीते विरथे त्रिगर्तानां महारथे। अभज्यत बलं सर्वं त्रैगर्तं तद् भयातुरम्॥<br><br>1050: निवर्त्य गास्ततः सर्वा: पाण्डुपुत्रा महारथाः। अवजित्य सुशर्माणं धनं चादाय सर्वशः॥<br><br>1051: स्वबाहुबलसम्पन्ना ह्रीनिषेवा यतव्रताः। विराटस्य महात्मानः परिक्लेशविनाशनाः॥<br><br>1052: स्थिताः समक्षं ते सर्वे त्वथ भीमोऽभ्यभाषत॥<br><br>1053: नायं पापसमाचारो मत्तो जीवितुमर्हति। किं तु शक्यं मया कर्तुं यद् राजा सततं घृणी॥<br><br>1054: ५४। गले गृहीत्वा राजानमानीय विवशं वशम्। तत एनं विचेष्टन्तं बद्धवा पार्थो वृकोदरः॥<br><br>1055: रथमारोपयामास विसंज्ञं पांसुगुण्ठितम्। अभ्येत्य रणमध्यस्थमभ्यगच्छद् युधिष्ठिरम्॥<br><br>1056: दर्शयामास भीमस्तु सुशर्माणं नराधिपम्। प्रोवाच पुरुषव्याघ्रो भीममाहवशोभिनम्॥<br><br>1057: तं राजा प्राहसद् दृष्ट्वा मुच्यतां वै नराधमः। एवमुक्तोऽब्रवीद् भीमः सुशर्माणं महाबलम्॥<br><br>1058: भीम उवाच जीवितुं चेच्छसे मूढ हेतुं मे गदतः शृणु। दासोऽस्मीति त्वया वाच्यं संसत्सु च सभासु च। । एवं ते जीवितं दद्यामेष युद्धजितो विधिः। तमुवाच ततो ज्येष्ठो भ्राता सप्रणयं वचः॥<br><br>1059: युधिष्ठिर उवाच मुञ्च मुञ्चाधमाचारं प्रमाणं यदि ते वयम्। दासभावं गतो ह्येष विराटस्य महीपतेः। अदासो गच्छ मुक्तोऽसि मैवं कार्षीः कदाचन॥<br><br>1060: वैशम्पायन उवाच एवमुक्ते तु सव्रीडः सुशर्माऽऽसीदधोमुखः। स मुक्तोऽभ्येत्य राजानमभिवाद्य प्रतस्थिवान्॥<br><br>1061: विसृज्य तु सुशर्माणं पाण्डवास्ते हतद्विषः। स्वबाहुबलसम्पन्ना ह्रीनिषेवा यतव्रताः॥<br><br>1062: संग्रामशिरसो मध्ये तां रात्रिं सुखिनोऽवसन्। ततो विराटः कौन्तेयानतिमानुषविक्रमान्। अर्चयामास वित्तेन मानेन च महारथान्॥<br><br>1063: विराट उवाच यथैव मम रत्नानि युष्माकं तानि वै तथा। कार्यं कुरुत वै सर्वे यथाकामं यथासुखम्॥<br><br>1064: ददाम्यलंकृताः कन्या वसूनि विविधानि च। मनसश्चाप्यभिप्रेतं युद्धे शत्रुनिबर्हणाः॥<br><br>1065: युष्माकं विक्रमादद्य मुक्तोऽहं स्वस्तिमानिह। तस्माद् भवन्तो मत्स्यानामीश्वराः सर्व एव हि॥<br><br>1066: वैशम्पायन उवाच तथेतिवादिनं मत्स्यं कौरवेयाः पृथक् पृथक्। ऊचुः प्राढालयः सर्वे युधिष्ठिरपुरोगमाः॥<br><br>1067: प्रतिनन्दाम ते वाक्यं सर्वं चैव विशाम्पते। एतेनैव प्रतीताः स्म यत् त्वं मुक्तोऽद्य शत्रुभिः॥<br><br>1068: ततोऽब्रवीत् प्रीतमना मत्स्यराजो युधिष्ठिरम्। पुनरेव महाबाहुर्विराटो राजसत्तमः॥<br><br>1069: एहि त्वामभिषेक्ष्यामि मत्स्यराजस्तु नो भवान्॥<br><br>1070: मनसश्चाप्यभिप्रेतं यथेष्टं भुवि दुर्लभम्। तत् तेऽहं सम्प्रदास्यामि सर्वमर्हति नो भवान्॥<br><br>1071: रत्नानि गाः सुवर्णं च मणिमुक्तमथापि च। वैयाघ्रपद्य विप्रेन्द्र सर्वथैव नमोऽस्तु ते॥<br><br>1072: त्वत्कृते ह्यद्य पश्यामि राज्यं संतानमेव च। यतश्च जातसंरम्भो न च शत्रुवशं गतः॥<br><br>1073: ततो युधिष्ठिरो मत्स्यं पुनरेवाभ्यभाषत। प्रतिनन्दामि ते वाक्यं मनोज्ञं मत्स्य भाषसे॥<br><br>1074: आनृशंस्यपरो नित्यं सुसुखी सततं भव। गच्छन्तु दूतास्त्वरितं नगरं तव पार्थिव। ॥<br><br>1075: सुहृदां प्रियमाख्यातुं घोषयन्तु च ते जयम्। ततस्तद्वचनान्मत्स्यो दूतान् राजा समादिशत्। । १६ आचक्षध्वं पुरं गत्वा संग्रामविजयं मम। कुमार्यः समलंकृत्य पर्यागच्छन्तु मे पुरात्॥<br><br>1076: वादित्राणि च सर्वाणि गणिकाश्च स्वलंकृताः। एतां चाज्ञां ततः श्रुत्वा राज्ञा मत्स्येन नोदिताः। तामाज्ञां शिरसा कृत्वा प्रस्थिता हृष्टमानसाः॥<br><br>1077: ते गत्वा तत्र तां रात्रिमथ सूर्योदयं प्रति। विराटस्य पुराभ्याशे दूता जयमघोषयन्॥<br><br>1078: वैशम्पायन उवाच याते त्रिगर्तान् मत्स्ये तु पशूस्तान् वै परीप्सति। दुर्योधनः सामात्यो विराटमुपयादथ॥<br><br>1079: भीष्मो द्रोणश्च कर्णश्च कृपश्च परमास्त्रवित्। द्रौणिश्च सौबलश्चैव तथा दुःशासन प्रभो॥<br><br>1080: विविंशतिर्विकर्णश्च चित्रसेनश्च वीर्यवान्। दुर्मुखो दुःशलश्चैव ये चैवान्ये महारथाः॥<br><br>1081: एते मत्स्यानुपागम्य विराटस्य महीपतेः। घोषान् विद्राव्य तरा गोधनं जहरोजसा॥<br><br>1082: षष्टिं गवां सहस्राणि कुरवः कालयन्ति च। महता रथवंशेन परिवार्य समन्ततः॥<br><br>1083: गोपालानां तु घोषस्य हन्यतां तैर्महारथैः। आरावः सुमहानासीत् सम्प्रहारे भयंकरे॥<br><br>1084: गोपध्याक्षो भयत्रस्तो रथमास्थाय सत्वरः। जगाम नगरायैव परिक्रोशंस्तदाऽऽर्तवत्॥<br><br>1085: स प्रविश्य पुरं राज्ञो नृपवेश्माभ्ययात् ततः। अवतीर्य रथात् तूर्णमाख्यातुं प्रविवेश ह॥<br><br>1086: दृष्ट्वा भूमिजयं नाम पुत्रं मत्स्यस्य मानिनम्। तस्मै तत् सर्वमाचष्ट राष्ट्रस्य पशुकर्षणम्॥<br><br>1087: षष्टिं गवां सहस्राणि कुरवः कालयन्ति ते। तद् विजेतुं समुत्तिष्ठ गोधनं राष्ट्रवर्धन॥<br><br>1088: राजपुत्र हितप्रेप्सुः क्षिप्रं निर्याहि च स्वयम्। त्वां हि मत्स्यो महीपाल: शून्यपालमिहाकरोत्॥<br><br>1089: त्वया परिषदो मध्ये श्लाघते स नराधिपः। पुत्रो ममानुरूपश्च शूरश्चेति कुलोद्वहः॥<br><br>1090: इष्वस्त्रे निपुणो योधः सदा वीरश्च मे सुतः। तस्य तत् सत्यमेवास्तु मनुष्येन्द्रस्य भाषितम्॥<br><br>1091: आवर्तय कुरूढिात्वा पशून् पशुमतां वर। निर्दहैषामनीकानि भीमेन शरतेजसा॥<br><br>1092: धनुश्च्युतै रुक्मपुङ्खैः शरैः संनतपर्वभिः। द्विषतां भिन्ध्यनीकानि गजानामिव युथपः॥<br><br>1093: पाशोपधानां ज्यातन्त्री चापदण्डां महास्वनाम्। शरवर्णां धनुर्वीणां शत्रुमध्ये प्रवादय॥<br><br>1094: श्वेता रजतसंकाशा रथे युज्यन्तु ते हयाः। ध्वजं च सिंहं सौवर्णमुच्छ्रयन्तु तव प्रभो॥<br><br>1095: रुक्मपुङ्खाः प्रसन्नाया मुक्ता हस्तवता त्वया। छादयन्तु शराः सूर्यं राज्ञां मार्गनिरोधकाः॥<br><br>1096: रणे जित्वा कुरून् सर्वान् वज्रपाणिरिवासुरान्। यशो महदवाप्य त्वं प्रविशेदं पुरं पुनः॥<br><br>1097: त्वं हि राष्ट्रस्य परमा गतिर्मत्स्यपतेः सुतः। यथा हि पाण्डुपुत्राणामर्जुनो जयतां वरः॥<br><br>1098: एवमेव गतिर्नूनं भवान् विषयवासिनाम्। गतिमन्तो वयं त्वद्य सर्वे विषयवासिनः॥<br><br>1099: वैशम्पायन उवाच स्त्रीमध्य उक्तस्तेनासौ तद् वाक्यमभयंकरम्। अन्त:पुरे श्लाघमान इदं वचनमब्रवीत्॥<br><br>1100: उत्तर उवाच अद्याहमनुगच्छेयं दृढधन्वा गवां पदम्। यदि मे सारथिः कश्चिद् भवेदश्वेषु कोविदः॥<br><br>1101: तं त्वहं नावगच्छामि यो मे यन्ता भवेन्नरः। पश्यध्वं सारथिं क्षिप्रं मम युक्तं प्रयास्यतः॥<br><br>1102: अष्टाविंशतिरात्रं वा मासं वा नूनमन्ततः। यत् तदासीन्महद् युद्धं तत्र मे सारथिर्हतः॥<br><br>1103: स लभेयं यदा त्वन्यं हययानविदं नरम्। त्वरावानद्य यात्वाहं समुच्छितमहाध्वजम्॥<br><br>1104: विगाह्य तत् परानीकं गजवाजिरथाकुलम्। शस्त्रप्रतापनिर्वीर्यान् कुरूढिीत्वाऽऽनये पशून्॥<br><br>1105: दुर्योधनं शान्तनवं कर्णं वैकर्तनं कृपम्। द्रोणं च सह पुत्रेण महेष्वासान् समागतान्॥<br><br>1106: वित्रासयित्वा संग्रामे दानवानिव वज्रभृत्। अनेनैव मुहूर्तेन पुनः प्रत्यानये पशून्॥<br><br>1107: शून्यमासाद्य कुरवः प्रयान्त्यादाय गोधनम्। किं नु शक्यं मया कर्तुं यदहं तत्र नाभवम्॥<br><br>1108: पश्येयुरद्य मे वीर्यं कुरवस्ते समागताः। किं नु पार्थोऽर्जुन: साक्षादयमस्मान् प्रबाधते॥<br><br>1109: वैशम्पायन उवाच श्रुत्वा तदर्जुनो वाक्यं राज्ञः पुत्रस्य भाषतः। अतीतसमये काले प्रियां भार्यामनिन्दिताम्॥<br><br>1110: दुपदस्य सुतां तन्वीं पाञ्चालीं पावकात्मजाम्। सत्यार्जवगुणोपेतां भर्तुः प्रियहिते रताम्॥<br><br>1111: उवाच रहसि प्रीतः कृष्णां सर्वार्थकोविदः। उत्तरं ब्रूहि कल्याणि क्षिप्रं मद्वचनादिदम्॥<br><br>1112: अयं वै पाण्डवस्यासीत् सारथिः सम्मतो दृढः। महायुद्धेषु संसिद्धः स ते यन्ता भविष्यति॥<br><br>1113: वैशम्पायन उवाच तस्य तद् वचनं स्त्रीषु भाषतश्च पुनः पुनः। न सामर्षत पाञ्चाली बीभत्सोः पकिकीर्तनम्॥<br><br>1114: अथैनमुपसंगम्य स्त्रीमध्यात् सा तपस्विनी। व्रीडमानेव शनकैरिदं वचनमब्रवीत्॥<br><br>1115: योऽसौ बृहद्वारणाभो युवा सुप्रियदर्शनः। बृहन्नलेति विख्यातः पार्थस्यासीत् स सारथिः॥<br><br>1116: धनुष्यनवरचासीत् तस्य शिष्यो महात्मनः। दृष्टपूर्वो मया वीर चरन्त्या पाण्डवान् प्रति॥<br><br>1117: यदा तत् पावको दावमदहत् खाण्डवं महत्। अर्जुनस्य तदानेन संगृहीता हयोत्तमाः॥<br><br>1118: तेन सारथिना पार्थः सर्वभूतानि सर्वशः। अजयत् खाण्डवप्रस्थे न हि यन्तास्ति तादृशः॥<br><br>1119: उत्तर उवाच सैरन्ध्र जानासि तथा युवानं नपुंसको नैव भवेद् यथासौ। अहं न शक्नोमि बृहन्नला शुभे वक्तुं स्वयं यच्छ हयान् ममेति वै॥<br><br>1120: द्रौपद्युवाच येयं कुमारी सुश्रोणी भगिनी ते यवीयसी। अस्याः स वीर वचनं करिष्यति न संशयः॥<br><br>1121: यदि वै सारथिः स स्यात् कुरून् सर्वान् न संशयः। जित्वा गाश्च समादाय ध्रुवमागमनं भवेत्॥<br><br>1122: एवमुक्तः स सैरन्ध्या भगिनीं प्रत्यभाषत। गच्छ त्वमनवद्याङ्गि तामानय बृहन्नलाम्॥<br><br>1123: सा भ्रात्रा प्रेषिता शीघ्रमगच्छन्नर्तनागृहम्। यत्रास्ते स महाबाहुश्छन्नः सत्रेण पाण्डवः॥<br><br>1124: वैशम्पायन उवाच सा प्राद्रवत् काञ्चनमाल्यधारिणी ज्येष्ठेन भ्रात्रा प्रहिता यशस्विनी। सुदक्षिणा वेदिविलग्नमध्या सा पद्मपत्राभनिभा शिखण्डिनी॥<br><br>1125: तन्वी शुभाङ्गी मणिचित्रमेखला मत्स्यस्य राज्ञो दुहिता श्रिया वृता। तन्नर्तनागारमरालपक्षमा शतह्रदा मेघमिवान्वपद्यत॥<br><br>1126: सा हस्तिहस्तोपमसंहितोरूः स्वनिन्दिता चारुदती सुमध्यमा। आसाद्य तं वै वरमाल्यधारिणी पार्थं शुभा नागवधूरिव द्विपम्॥<br><br>1127: सा रत्नभूता मनसः प्रियार्चिता सुता विराटस्य यथेन्द्रलक्ष्मीः। सुदर्शनीया प्रमुखे यशस्विनी प्रीत्याब्रवीदर्जुनमायतेक्षणा॥<br><br>1128: सुसंहतोरुं कनकोज्ज्वलत्वचं पार्थः कुमारी स तदाभ्यभाषत। किमागमः काञ्चनमाल्यधारिणी मृगाक्षि किं त्वं त्वरितेव भामिनि। । माचक्ष्व तत्त्वं मम शीघ्रमङ्गने॥<br><br>1129: वैशम्पायन उवाच स तां दृष्ट्वा विशालाक्षीं राजपुत्री सखीं तथा। प्रहसन्नब्रवीद राजन् किमागमनमित्युत॥<br><br>1130: तमब्रवीद् राजयुत्री समुपेत्य नरर्षभम्। प्रणयं भावयन्ती सा सखीमध्य इदं वचः॥<br><br>1131: गावो राष्ट्रस्य कुरुभिः काल्यन्ते नो बृहन्नले। ता विजेतुं मम भ्राता प्रयास्यति धनुर्धरः॥<br><br>1132: नाचिरं निहतस्तस्य संग्रामे रथसारथिः। तेन नास्ति समः सूतो योऽस्य सारथ्यमाचरेत्॥<br><br>1133: तस्मै प्रयतमानाय सारथ्यर्थं बृहन्नले। आचचक्षे हयज्ञाने सैरन्ध्री कौशलं तव॥<br><br>1134: अर्जुनस्य किलासीस्त्वं सारथिर्दयितः पुरा। त्वयाजयत् सहायेन पृथिवीं पाण्डवर्षभः॥<br><br>1135: सा सारथ्यं मम भ्रातुः कुरु साधु बृहन्नले। पुरा दूरतरं गावो ह्रियन्ते कुरुभिर्हि नः॥<br><br>1136: अथैतद् वचनं मेऽद्य नियुक्ता न करिष्यसि। प्रणयादुच्यमाना त्वं परित्यक्ष्यामि जीवितम्॥<br><br>1137: एवमुक्तस्तु सुश्रोण्या तया सख्या परंतपः। जगाम राजपुत्रस्य सकाशममितौजसः॥<br><br>1138: तमाव्रजन्तं त्वरितं प्राभन्नमिव कुवारम्। अन्वगच्छद् विशालक्षी गजं गजवधूरिव॥<br><br>1139: दूरादेव तु तां प्रेक्ष्य राजपुत्रोऽभ्यभाषत। त्वया सारथिना पार्थः खाण्डवेऽग्निमतर्पयत॥<br><br>1140: पृथिवीमजयत् कृत्स्नां कुन्तीपुत्रो धनंजयः। सैरन्ध्री त्वां समाचष्टे सा हि जानाति पाण्डवान्। । १७। संयच्छ मामकानश्वांस्तथैव त्वं बृहन्नले। कुरुभिर्योत्स्यमानस्य गोधनानि परीप्सतः॥<br><br>1141: अर्जुनस्य किलासीस्त्वं सारथिर्दयित: पुरा। त्वयाजयत् सहायेन पृथिवीं पाण्डवर्षभः॥<br><br>1142: एवमुक्ता प्रत्युवाच राजपुत्रं बृहन्नला। का शक्तिर्मम सारथ्यं कर्तुं संग्राममूर्धनि॥<br><br>1143: गीतं वा यदि वा नृत्यं वादिनं वा पृथग्विधम्। तत् करिष्यामि भद्रं ते सारथ्यं तु कुतो मम॥<br><br>1144: उत्तर उवाच बृहन्नले गायनो वा नर्तनो वा पुनर्भव। क्षिप्रं मे रथमास्थाय निगृह्णीष्व हयोत्तमान्॥<br><br>1145: वैशम्पायन उवाच स तत्र नर्मसंयुक्तमकरोत् पाण्डवो बहु। उत्तरायाः प्रमुखतः सर्वं जाननरिंदमः॥<br><br>1146: ऊर्ध्वमुत्क्षिप्य कवचं शरीरे प्रत्यमुञ्चत। कुमार्यस्तत्र तं दृष्ट्वा प्राहसन् पृथुलोचनाः॥<br><br>1147: स तु दृष्ट्वा विमुह्यन्तं स्वयमेवोत्तरस्ततः। कवचेन महार्हेण समनह्यद् बृहन्नलाम्॥<br><br>1148: स बिभ्रत् कवचं चाइयं स्वयमप्यंशुमत्प्रभम्। ध्वजं च सिंहमुच्छ्रिस्य सारथ्ये समकल्पयत्॥<br><br>1149: धनूंषि च महार्हाणि बाणांश्च रुचिरान् बहून्। आदाय प्रययौ वीरः स बृहन्नलसारथिः॥<br><br>1150: अथोत्तरा च कन्याश्च सख्यस्तामब्रुवंस्तदा। बृहन्नले आनयेथा वासांसि रुचिराणि च॥<br><br>1151: पाञ्चालिकार्थं चित्राणि सूक्ष्माणि च मृदूनि च। विजित्य संग्रामगतान् भीष्मद्रोणमुखान् कुरून्॥<br><br>1152: एवं ता ब्रुवतीः कन्याः सहिताः पाण्डुनन्दनः। प्रत्युवाच हसन् पार्थो मेघदुन्दुभिनि:स्वनः॥<br><br>1153: बृहन्नलोवाच यद्युत्तरोऽयं संग्रामे विजेष्यति महारथान्। अथाहरिष्ये वासांसि दिव्यानि रुचिराणि च। ॥<br><br>1154: वैशम्पायन उवाच एवमुक्त्वा तु बीभत्सुस्ततः प्राचोदयद्धयान्। कुरूनभिमुखः शूरो नानाध्वजपताकिनः॥<br><br>1155: तमुत्तरं वीक्ष्य रथोत्तरे स्थितं बृहन्नलायाः सहितं महाभुजम्। स्त्रियश्च कन्याश्च द्विजाश्च सुव्रताः प्रदक्षिणं चक्रुरथोचुरङ्गनाः॥<br><br>1156: यदर्जुनस्यर्षभतुल्यगामिनः पुराभवत् खाण्डवदाहमङ्गलम्। कुरून् समासाद्य रणे बृहन्नले सहोत्तरेणाद्य तदस्तु मङ्गलम्॥<br><br>1157: वैशम्पायन उवाच स राजधान्या निर्याय वैराटिरकुतोभयः। प्रयाहीत्यब्रवीत् सूतं यत्र ते कुरवो गताः॥<br><br>1158: समवेताम् कुरून् सर्वाढिागीषूनवजित्य वै। गास्तेषां क्षिप्रमादाय पुनरेष्याम्यहं पुरम्॥<br><br>1159: ततस्तांश्चोदयामास सदश्वान् पाण्डुनन्दनः। ते हया नरसिंहेन नोदिता वातरंहसः। आलिखन्त इवाकाशमूहः काञ्चनमालिनः॥<br><br>1160: नातिदूरमथो गत्वा मत्स्यपुत्रधनंजयौ। अवेक्षताममित्रघ्नौ कुरूणां बलिनां बलम्॥<br><br>1161: श्मशानमभितो गत्वा आससाद कुरूनथ। तां शमीमन्ववीक्षेतां व्यढानीकांश्च सर्वशः॥<br><br>1162: तदनीकं महत् तेषां विबभौ सागरोपमम्। सर्पमाणमिवाकाशे वनं बहुलपादपम्॥<br><br>1163: ददृशे पार्थिवो रेणुर्जनितस्तेन सर्पता। दृष्टिप्रणाशो भूतानां दिवस्पृक् कुरुसत्तम॥<br><br>1164: तदनीकं महद् दृष्ट्वा गजाश्वरथसंकुलम्। कर्णदुर्योधनकृपैर्गुप्तं शान्तनवेन च॥<br><br>1165: द्रोणेन च सपुत्रेण महेष्वासेन धीमता। हृष्टरोमा भयोद्विग्नः पार्थं वैराटिरब्रवीत्॥<br><br>1166: उत्तर उवाच नोत्सहे कुरुभिर्योद्धं रोमहर्षं हि पश्य मे। बहुप्रवीरमत्युग्रं देवैरपि दुरासदम्॥<br><br>1167: प्रतियोद्धं न शक्ष्यामि कुरुसैन्यमनन्तकम्। नाशंसे भारती सेनां प्रवेष्टुं भीमकार्मुकम्॥<br><br>1168: रथनागाश्वकलिलां पत्तिध्वजसमाकुलाम्। दृष्ट्वैव हि परानाजौ मनः प्रव्यथतीव मे॥<br><br>1169: यत्र द्रोणच भीष्मश्च कृपः कर्णो विविंशतिः। अश्वत्थामा विकर्णश्च सोमदत्तश्च बा िकः॥<br><br>1170: दुर्योधनस्तथा वीरो राजा च रथिनां वरः। द्युतिमन्तो महेष्वासाः सर्वे युद्धविशारदाः॥<br><br>1171: दृष्ट्वैव हि कुरूनेतान् व्यूढानीकान् प्रहारिणः। हृषितानि च रोमाणि कश्मलं चागतं मम॥<br><br>1172: वैशम्पायन उवाच अविजातो विजातस्य मौाद् धूर्तस्य पश्यतः। परिदेवयते मन्दः सकाशे सव्यसाचिनः॥<br><br>1173: त्रिगर्तान् मे पिता यातः शून्ये सम्प्रणिधाय माम्। सर्वां सेनामुपादाय न मे सन्तीह सैनिकाः॥<br><br>1174: सोऽहमेको बहून् बालः कृतास्त्रानकृतश्रमः। प्रतियोद्धुं न शक्ष्यामि निवर्तस्व बृहन्नले॥<br><br>1175: बृहन्नलोवाच भयेन दीनरूपोऽसि द्विषतां हर्षवर्धनः। न च तावत् कृतं कर्म परैः किंचिद् रणाजिरे॥<br><br>1176: स्वयमेव च मामात्य वह मां कौरवान् प्रति। सोऽहं त्वां तत्र नेष्यामि यत्रैते बहुला ध्वजाः॥<br><br>1177: मध्यमामिषगृध्राणां कुरूणामाततायिनाम्। नेष्यामि त्वां महाबाहो पृथिव्यामपि युध्यताम्॥<br><br>1178: तथा स्त्रीषु प्रतिश्रुत्य पौरुषं पुरुषेषु च। कत्थमानोऽभिनिर्याय किमर्थं न युयुत्ससे॥<br><br>1179: न चेद् विजित्य गास्तास्त्वं गृहान् वै प्रतियास्यसि। प्रहसिष्यन्ति वीरास्त्वां नरा नार्यश्च संगताः॥<br><br>1180: अहमप्यत्र सैरन्ध्या ख्याता सारथ्यकर्मणि। न च शक्ष्याम्यनिर्जित्य गाः प्रयातुं पुरं प्रति॥<br><br>1181: स्तोत्रेण चैव सैरन्ध्यास्तव वाक्येन तेन च। कथं न युध्येयमहं कुरून् सर्वान् स्थिरो भव॥<br><br>1182: उत्तर उवाच कामं हरन्तु मत्स्यानां भूयांसः कुरवो धनम्। प्रहसन्तु च मां नार्यो नरा वापि बृहन्नले॥<br><br>1183: संग्रामे न च कार्यं मे गावो गच्छन्तु चापि मे। शून्यं मे नगरं चापि पितुश्चैव बिभेग्यहम्॥<br><br>1184: वैशम्पायन उवाच इत्युक्त्वा प्राद्रवत् भीतो रथात् प्रस्कन्ध कुण्डली। त्यक्त्वा मानं च दर्षं च विसृज्य सशरं धनुः॥<br><br>1185: बृहन्नलोवाच नैष शूरैः स्मृतो धर्मः क्षत्रियस्य पलायनम्। श्रेयस्तु मरणं युद्धे न भीतस्य पलायनम्॥<br><br>1186: वैशम्पायन उवाच एवमुक्त्वा तु कौन्तेयः सोऽवप्लुत्य रथोत्तमात्। तमन्वधावद् धावन्तं राजपुत्रं धनंजयः॥<br><br>1187: दीर्घा वेणी विधुन्वानः साधु रक्ते च वाससी। विधूय वेणी धावन्तमजानन्तोऽर्जुनं तदा॥<br><br>1188: सैनिकाः प्राहसन् केचित् तथारूपमवेक्ष्य तम्। तं शीघ्रमभिधावन्तं सम्प्रेक्ष्य कुरवोऽब्रुवन्॥<br><br>1189: क एष वेषसंच्छन्नो भस्मन्येव हुताशनः । किंचिदस्य यथा पुंसः किंचिदस्य यथा स्त्रियः॥<br><br>1190: सारूप्यमर्जुनस्येव क्लीपरूपं बिभर्ति च। तदेवैतच्छिरो ग्रीवं तौ बाहू परिघोपमौ। तद्वदेवास्य विक्रान्तं नायमन्यो धनंजयात्॥<br><br>1191: अमरेष्विव देवेन्द्रो मानुषेषु धनंजयः। एकः कोऽस्मानुपायायादन्यो लोके धनंजयात्॥<br><br>1192: एकः पुत्रो विराटस्य शून्ये संनिहितः पुरे। स एष किल निर्यातो बालभावान्न पौरुषात्॥<br><br>1193: सत्रेण नूनं छन्नं हि चरन्तं पार्थमर्जुनम्। उत्तर: सारथिं नगराद् बहिः॥<br><br>1194: स नो मन्यामहे दृष्ट्वा भीत एष पलायते। तं नूनमेष धावन्तं जिघृक्षति धनंजयः॥<br><br>1195: वैशम्पायन उवाच इति स्म कुरवः सर्वे विमृशन्तः पृथक् पृथक्। न च व्यवसितुं किंचिदुत्तरं शक्नुवन्ति ते॥<br><br>1196: छन्नं तथा तं सत्रेण पाण्डवं प्रेक्ष्य भारत। उत्तरं तु प्रधावन्तमभिद्रुत्य धनंजयः। गत्वा पदशतं तूर्णं केशपक्षे परामृशत्॥<br><br>1197: सोऽर्जुनेन परामृष्टः पर्यदेवयदार्तवत्। बहुलं कृपणं चैव विराटस्य सुतस्तदा॥<br><br>1198: उत्तर उवाच शृणुयास्त्वं हि कल्याणि बृहन्नले सुमध्यमे। निवर्तय रथं क्षिप्रं जीवन् भद्राणि पश्यति॥<br><br>1199: शातकुम्भम्य शुद्धस्य शतं निष्कान् ददामि ते। मणीनष्टौ च वैदूर्यान् हेमबद्धान् महाप्रभान्॥<br><br>1200: हेमदण्डप्रतिच्छन्नं रथं युक्तं च सुव्रतैः। मत्तांश्च दश मातङ्गान् मुञ्च मां त्वं बृहन्नले॥<br><br>1201: वैशम्पायन उवाच एवमादीनि वाक्यानि विलपन्तमचेतसम्। प्रहस्य पुरुषव्याघ्रो रथस्यान्तिकमानयत्॥<br><br>1202: अथैनमब्रवीत् पार्थो भयार्तं नष्टचेतसम्। यदि नोत्सहसे योद्धं शत्रुभिः शत्रुकर्षण। एहि मे त्वं हयान् यच्छ युध्यमानस्य शत्रुभिः॥<br><br>1203: प्रयाह्येतद् रथानीकं मद्बाहुबलरक्षितः। अप्रधृष्यतमं घोरं गुप्तं वीरैमहारथैः॥<br><br>1204: मा भैस्त्वं राजपुत्राय क्षत्रियोऽसि परंतप। कथं पुरुषशार्दूल शत्रुमध्ये विषीदसि॥<br><br>1205: अहं वै कुरुभिर्योत्स्ये विजेष्यामि च ते पशून्। प्रविश्यैतद् रथानीकमप्रधृष्यं दुरासदम्॥<br><br>1206: यन्ता भव नरश्रेष्ठ योत्स्येऽहं कुरुभिः सह। एवं ब्रुवाणो बीभत्सुर्वैराटिमपराजितः। समाश्वास्य मुहूर्तं तमुत्तरं भरतर्षभ॥<br><br>1207: तत एनं विचेष्टन्तमकामं भयपीडितम्। रथमारोपयामास पार्थः प्रहरतां वरः॥<br><br>1208: वैशम्पायन उवाच तं दृष्ट्वा क्लीबवेषेण रथस्थं नरपुङ्गवम्। शमीमभिमुखं यान्तं रथमारोप्य चोत्तरम्॥<br><br>1209: भीष्मद्रोणमुखास्तत्र कुरवो रथिसत्तमाः। वित्रस्तमनसः सर्वे धनंजयकृताद् भयात्॥<br><br>1210: तानवेक्ष्य हतोत्साहानुत्पातानपि चाद्भुतान्। गुरुः शस्त्रभृतां श्रेष्ठो भारद्वाजोऽभ्यभाषत॥<br><br>1211: चण्डाश्च वाता: संवान्ति रूक्षाः शर्करवर्षिणः। भस्मवर्णप्रकाशेन तमसा संवृतं नमः॥<br><br>1212: रुक्षवर्णाश्च जलदा दृश्यन्तेऽद्भुतदर्शनाः। निःसरन्ति च कोशेभ्यः शस्त्राणि विविधानि च। ॥<br><br>1213: शिवाश्च विनदन्त्येता दीप्तायां दिशि दारुणाः। हयाश्चाश्रूणि मुञ्चन्ति ध्वजाः कम्पन्त्यकम्पिताः॥<br><br>1214: यादृशान्यत्र रूपाणि संदृश्यन्ते बहूनि च। यत्ता भवन्तस्तिष्ठन्तु साध्वसं समुपस्थितम्॥<br><br>1215: रक्षध्वमपि चात्मानं व्यूहध्वं वाहिनीमपि। वैशसं च प्रतीक्षध्वं रक्षध्वं चापि गोधनम्॥<br><br>1216: एष वीरो महेष्वासः सर्वशस्त्रभृतां वरः। आगतः क्लीबवेषेण पार्थो नास्त्यत्र संशयः॥<br><br>1217: नगाह्वयो नाम नगारिसूनुः। एषोऽङ्गनावेषधरः किरीटी जित्वा वयं नेष्यति चाद्य गावः॥<br><br>1218: स एष पार्थो विक्रान्तः सव्यसाची परंतपः। नायुद्धेन निवर्तेत सर्वैरपि सुरासुरैः॥<br><br>1219: क्लेशितश्च वने शूरो वासवेनापि शिक्षितः। अमर्षवशमापन्नो वासवप्रतिमो युधि। नेहास्य प्रतियोद्धारमहं पश्यामि कौरवाः॥<br><br>1220: महादेवोऽपि पार्थेन श्रूयते युधि तोषितः। किरातवेषप्रच्छन्नो गिरौ हिमवति प्रभुः॥<br><br>1221: कर्ण उवाच सदा भवान् फाल्गुनस्य गुणैरस्मान् विकत्यसे। न चार्जुनः कलापूर्णो मम दुर्योधनस्य च॥<br><br>1222: दुर्योधन उवाच योष पार्थो राधेय कृतं कार्यं भवेन्मम। ज्ञाताः पुनश्चरिष्यन्ति द्वादशाब्दान् विशाम्पते॥<br><br>1223: अथैष कश्चिदेवान्यः क्लीबवेषेण मानवः। शरैरेनं सुनिशितैः पातयिष्यामि भूतले॥<br><br>1224: वैशम्पायन उवाच तस्मिन् ब्रुवति तद् वाक्यं धार्तराष्ट्रे परंतप। भीष्मो द्रोणः कृपो द्रौणिः पौरुषं तदपूजयन्॥<br><br>1225: वैशम्पायन उवाच तां शमीमुपसंगम्य पार्थो वैराटिमब्रवीत्। सुकुमारं समाज्ञाय संग्रामे नातिकोविदम्॥<br><br>1226: समादिष्टो मया क्षिप्रं धनूंष्यवहरोत्तर। नेमानि हि त्वदीयानि सोढुं शक्ष्यन्ति मे बलम्। भारं चापि गुरुं वोढुं कुवारं वा प्रमर्दितुम्॥<br><br>1227: मम वा बाहुविक्षेपं शत्रूनिह विजेष्यतः। तस्माद् भूमिजयारोह शमीमेतां पलाशिनीम्॥<br><br>1228: अस्यां हि पाण्डुपुत्राणां धनूंषि निहितान्युत। युधिष्ठिरस्य भीमस्य बीभत्सोर्यमयोस्तथा॥<br><br>1229: ध्वजाः शराश्च शूराणां दिव्यानि कवचानि च। अत्र चैतन्महावीर्यं धनुः पार्थस्य गाण्डिवम्॥<br><br>1230: एकं शतसहस्रेण सम्मितं राष्ट्रवर्धनम्। व्यायामसहमत्यर्थं तृणराजसमं महत्॥<br><br>1231: सर्वायुधमहामात्रं शत्रुसम्बाधकारकम्। सुवर्णविकृतं दिव्यं श्लक्ष्णमायतमव्रणम्॥<br><br>1232: अलं भारं गुरुं वोढुं दारुणं चारुदर्शनम्। तादृशान्येव सर्वाणि बलवन्ति दृढानि च। युधिष्ठिरस्य भीमस्य बीभत्सोर्यमयोस्तथा॥<br><br>1233: उत्तर उवाच अस्मिन् वृक्षे किलोद्वद्धं शरीरमिति नः श्रुतम्। तदहं राजपुत्रः सन् स्पृशेयं पाणिना कथम्॥<br><br>1234: नैवंविधं मया युक्तमालब्धु क्षत्रयोनिना। महता राजपुत्रेण मन्त्रयज्ञविदा सता॥<br><br>1235: स्पृष्टवन्तं शरीरं मां शववाहमिवाशुचिम्। कथं वा व्यवहार्यं वै कुर्वीथास्त्वं बृहन्नले॥<br><br>1236: बृहन्नलोवाच व्यवहार्यश्च राजेन्द्र शुचिश्चैव भविष्यसि। धनूंष्येतानि मा भैस्त्वं शरीरं नात्र विद्यते॥<br><br>1237: दायादं मत्स्यराजस्य कुले जातं मनस्विनाम्। त्वां कथं निन्दितं कर्म कारयेयं नृपात्मज॥<br><br>1238: वैशम्पायन उवाच एवमुक्तः स पार्थेन रथात् प्रस्कन्द्य कुण्डली। आरुरोह शमीवृक्षं वैराटिरवशस्तदा॥<br><br>1239: तमन्वशासच्छत्रुनो रथे तिष्ठन् धनंजयः। अवरोपय वृक्षाग्राद् धनूंष्येतानि मा चिरम्॥<br><br>1240: परिवेष्टनमेतेषां क्षिप्रं चैव व्यपानुदा सोऽपहृत्य महार्हाणि धनूंषि पृथुवक्षसाम्। परिवेष्टनपत्राणि विमुच्य समुपानयत्॥<br><br>1241: तथा संनहनान्येषां परिमुच्य समन्ततः। अपश्यद् गाण्डिवं तत्र चतुर्भिरपरैः सह॥<br><br>1242: तेषां विमुच्यमानानां धनुषामर्कवर्चसाम्। विनिश्चेरुः प्रभा दिव्या ग्रहाणामुदयेष्विव॥<br><br>1243: स तेषां रूपमालोक्य भोगिनामिव जृम्भताम्। हृष्टरोमा भयोद्विग्नः क्षणेन समपद्यत॥<br><br>1244: संस्पृश्य तानि चापानि भानुमन्ति बृहन्ति च। वैरारिर्जुनं राजन्निदं वचनमब्रवीत्॥<br><br>1245: उत्तर उवाच बिन्दवो जातरूपस्य शतं यस्मिन् निपातिताः। सहस्रकोटि सौवर्णाः कस्यैतद् धनुरुत्तमम्॥<br><br>1246: वारणा यत्र सौवर्णाः पृष्ठे भासन्ति दंशिताः। सुपार्श्व सुग्रहं चैव कस्यैतद् धनुरुत्तमम्॥<br><br>1247: तपनीयस्य शुद्धस्य षष्टिर्यस्येन्द्रगोपकाः। पृष्ठे विभक्ताः शोभन्ते कस्यैतद् धनुरुत्तमम्॥<br><br>1248: सूर्या यत्र च सौवर्णास्त्रयो भासन्ति दंशिताः। तेजसा प्रज्वलन्तो हि कस्यैतद् धनुरुत्तमम्॥<br><br>1249: शलभा यत्र सौवर्णास्तपनीयविभूषिताः। सुवर्णमणिचित्रं च कस्यैतद् धनुरुत्तमम्॥<br><br>1250: इमे च कस्य नाराचाः साहस्रा लोमवाहिनः। समन्तात् कलधौदाग्रा उपासंगे हिरण्मये॥<br><br>1251: विपाठा: पृथवः कस्य गार्धपत्राः शिलाशिताः। हारिद्रवर्णाः सुमुखा: पीताः सर्वायसाः शराः॥<br><br>1252: कम्पायमसितश्चापः पञ्चशार्दूललक्षणः। वराहकर्णव्यामिश्रान् शरान् धारयते दश॥<br><br>1253: कस्येमे पृथवो दीर्घाश्चन्द्रबिम्बार्धदर्शनाः। शतानि सप्त तिष्ठन्ति नाराचा रुधिराशनाः॥<br><br>1254: कस्येमे शुकपत्राभैः पूर्वैरभैः सुवाससः। उत्तरैरायसैः पीतैर्हेमपुङ्खः शिलाशितैः॥<br><br>1255: गुरुभारसहो दिव्यः शात्रवाणां भयंकरः। कस्यायं सायको दीर्घः शिलीपृष्ठः शिलीमुखः॥<br><br>1256: वैयाघ्रकोशे निहितो हेमचित्रो दुरासदः। सुफलचित्रकोशश्च किङ्किणीसायको महान्॥<br><br>1257: कस्य हेमत्सरुर्दिव्यः खङ्गः परमनिमलः। कस्यायं विमलः खड्गो गव्ये कोशे समर्पितः॥<br><br>1258: हेमत्सरुरनाधृष्यो नैषध्यो भारसाधनः। कस्य पाचनखे कोशे सायको हेमविग्रहः॥<br><br>1259: प्रमाणरूपसम्पन्नः पीत आकाशसंनिभः। कस्य हेममये कोशे सुतप्ते पावकप्रभ॥<br><br>1260: निस्त्रिंशोऽयं गुरुः पीतः सायक: परनिर्वणः। कस्यायमसितः खड्गो हेमबिन्दुभिरावृतः॥<br><br>1261: आशीविषसमस्पर्शः परकायप्रभेदनः। गुरुभारसहो दिव्यः सपत्नानां भयप्रदः॥<br><br>1262: निर्दिशस्व यथातत्त्वं मया पृष्टा बृहन्नले। विस्मयो मे परो जातो दृष्ट्वा सर्वमिदं महत्॥<br><br>1263: बृहन्नलोवाच यन्मां पूर्वमिहापृच्छः शत्रुसेनापहारिणम्। गाण्डीवमेतत् पार्थस्य लोकेषु विदितं धनुः॥<br><br>1264: सर्वायुधमहामात्रं शातकुम्भपरिष्कृतम्। एतत् तदर्जुनस्यासीद् गाण्डीवं परमायुधम्॥<br><br>1265: यत् तच्छतसहस्रेण सम्मितं राष्ट्रवर्द्धनम्। येन देवान् मनुष्यांश्च पार्थो विजयते मृधे॥<br><br>1266: चित्रमुच्चावचैवर्णैः श्लक्ष्णमायतमव्रणम्। देवदानवगन्धर्वैः पूजितं शाश्वतीः समाः॥<br><br>1267: एतद् वर्षसहस्रं तु ब्रह्मा पूर्वमधारयत्। ततोऽनन्तरमेवाथ प्रजापतिरधारयत्॥<br><br>1268: त्रीणि पञ्चशतं चैव शक्रोऽशीति च पञ्च च। सोमः पञ्चशतं राजा तथैव वरुणः शतम्। पार्थः पञ्च च षष्टिं च वर्षाणि श्वेतवाहनः॥<br><br>1269: महावीर्यं महादिव्यमेतत् तद् धनुरुत्तमम्। एतत् पार्थमनुप्राप्तं वरुणाच्चारुदर्शनम्॥<br><br>1270: पूजितं सुरमत्र्येषु बिभर्ति परमं वपुः। सुपार्श्व भीमसेनस्य जातरूपग्रहं धनुः। येन पार्थोऽजयत् कृत्स्नां दिशं प्राची परंतपः॥<br><br>1271: इन्द्रगोपकचित्रं च यदेतच्चारुदर्शनम्। राज्ञो युधिष्ठिरस्यैतद् वैराटे धनुरुत्तमम्॥<br><br>1272: सूर्या यस्मिंस्तु सौवर्णाः प्रकाशन्ते प्रकाशिनः। तेजसा प्रज्वलन्तो वै नकुलस्यैतदायुधम्॥<br><br>1273: शलभा यत्र सौवर्णास्तपनीय विचित्रिताः। एतन्माद्रीसुतस्यापि सहदेवस्य कार्मुकम्॥<br><br>1274: ये त्विमे क्षुरसंकाशाः सहस्रा लोमवाहिनः। एतेऽर्जुनस्य वैराटे शराः सर्पविषोपमाः॥<br><br>1275: एते ज्वलन्तः संग्रामे तेजसा शीघ्रगामिनः। भवन्ति वीरस्याक्षय्या व्यूहतः समरे रिपून्। ॥<br><br>1276: ये चेमे पृथवो दीर्घाश्चन्द्रबिम्बार्धदर्शनाः। एते भीमस्य निशिता रिपुक्षयकराः शराः॥<br><br>1277: हारिद्रवर्णा ये त्वेते हेमपुङ्खाः शिलाशिताः। नकुलस्य कलापोऽयं पञ्चशार्दूललक्षणः॥<br><br>1278: येनासौ व्यजयत् कृत्स्ना प्रतीची दिशमाहवे। कलापो ह्येष तस्यासीन्माद्रीपुत्रस्य धीमतः॥<br><br>1279: ये त्विमे भास्कराकाराः सर्वपारसवाः शराः। एते चित्रक्रियोपेताः : सहदेवस्य धीमतः॥<br><br>1280: ये त्विमे निशिताः पीताः पृथवो दीघवाससः। हेमपुङ्खास्त्रिपर्वाणो राज्ञ एते महाशराः॥<br><br>1281: यस्त्वयं सायको दीर्घः शिलीपृष्ठः शिलीमुखः। अर्जुनस्यैष संग्रामे गुरुभारसहो दृढः॥<br><br>1282: वैयाघ्रकोशः सुमहान् भीमसेनस्य सायकः। गुरुभारसहो दिव्यः शात्रवाणां भयंकरः॥<br><br>1283: सुफलचित्रकोशश्च हेमत्सरुरनुत्तमः। निस्त्रिंशः कौरवस्यैष धर्मराजस्य धीमतः॥<br><br>1284: यस्तु पाञ्चनखे कोशे निहिताश्चित्रयोधने। नकुलस्यैष निस्त्रिंशो गुरुभारसहो दृढः॥<br><br>1285: यस्त्वयं विपुलः खड्गो गव्ये कोशे समर्पितः सहदेवस्य विद्ध्येनं सर्वभारसहं दृढम्॥<br><br>1286: उत्तर उवाच सुवर्णविकृतानिमान्यायुधानि महात्मनाम्। रुचिराणि प्रकाशन्ते पार्थानामाशुकारिणाम्॥<br><br>1287: क्व नु स्विदर्जुन: पार्थः कौरव्यो वा युधिष्ठिरः। नकुलः सहदेवश्च भीमसेनश्च पाण्डवः॥<br><br>1288: सर्व एव महात्मानः सर्वामित्रविनाशनाः। राज्यमक्षैः पराकीर्य न श्रूयन्ते कथंचन॥<br><br>1289: द्रौपदी क्व च पाञ्चली स्त्रीरत्नमिति विश्रुता। जितानक्षैस्तदा कृष्णा तानेवावगमद् वनम्॥<br><br>1290: अर्जुन उवाच अहमसम्यर्जुनः पार्थः सभास्तारो युधिष्ठिरः। बल्लवो भीमसेनस्तु पितुस्ते रसपाचकः॥<br><br>1291: अश्वबन्धोऽथ नकुलः सहदेवस्तु गोकुले। सैरन्ध्रीं द्रौपदीं विद्धि यत्कृते कीचका हताः॥<br><br>1292: उत्तर उवाच दश पार्थस्य नामानि यानि पूर्वं श्रुतानि मे। प्रब्रूयास्तानि यदि मे श्रद्दध्यां सर्वमेव ते॥<br><br>1293: अर्जुन उवाच हन्त तेऽहं समाचक्षे दश नामानि यानि मे। वैराटे शृणु तानि त्वं यानि पूर्वं श्रुतानि ते॥<br><br>1294: एकाग्रमानसो भूत्वा शृणु सर्वं समाहितः। अर्जुनः फाल्गुनो जिष्णुः किरीटी श्वेतवाहनः। बीभत्सुर्विजयः कृष्णः सव्यसाची धनंजयः॥<br><br>1295: उत्तर उवाच केनासि विजयो नाम केनासि श्वेतवाहनः। किरीटी नाम केनासि सव्यसाची कथं भवान्। ॥<br><br>1296: अर्जुनः फाल्गुनो जिष्णुः कृष्णो बीभत्सुरेव च। धनंजयश्च केनासि ब्रूहि तन्मम तत्त्वतः॥<br><br>1297: श्रुता मे तस्य वीरस्य केवला नामहेतवः। तत् सर्वं यदि मे बूयाः श्रद्दध्यां सर्वमेव ते॥<br><br>1298: अर्जुन उवाच सर्वाजानपदाञ्जित्वा वित्तमादाय केवलम्। मध्ये धनस्य तिष्ठामि तेनाहुर्मी धनंजयम्॥<br><br>1299: अभिप्रयामि संग्रामे यदहं युद्धदुर्मदान्। नाजित्वा विनिवर्तामि तेन मां विजयं विदुः॥<br><br>1300: श्वेताः काञ्चनसंनाहा रथे युज्यन्ति मे हयाः। संग्रामे युध्यमानस्य तेनाहं श्वेतवाहनः॥<br><br>1301: उत्तराभ्यां फल्गुनीभ्यां नक्षत्राभ्यामहं दिवा। जातो हिमवतः पृष्ठे तेन मां फाल्गुनं विदुः॥<br><br>1302: पुरा शक्रेण मे दत्तं युध्यतो दानवर्षभैः। किरीटं मूर्ध्नि सूर्याभं तेनाहुर्मी किरीटिनम्॥<br><br>1303: न कुर्यां कर्म बीभत्सं युध्यमानः कथंचन। तेन देवमनुष्येषु बीभत्सुरिति विश्रुतः॥<br><br>1304: उभौ मे दक्षिणौ पाणी गाण्डीवस्य विकर्षणे। तेन देवमनुष्येषु सव्यसाचीति मां विदुः॥<br><br>1305: पृथिव्यां चतुरन्तायां वर्णो मे दुर्लभः समः। करोमि कर्म शुक्लं च तस्मान्मामर्जुन: विदुः॥<br><br>1306: अहं दुरापो दुर्धर्षो दमनः पाकशासनिः। तेन देवमनुष्येषु जिष्णुर्नामास्मि विश्रुतः॥<br><br>1307: कृष्ण इत्येव दशमं नाम चक्रे पिता मम। कृष्णावदातस्य ततः प्रियत्वाद् बालकस्य वै॥<br><br>1308: वैशम्पायन उवाच ततः स पार्थं वैराटिरभ्यवादयदन्तिकात्। अहं भूमिजयो नाम नाम्नाहमपि चोत्तरः॥<br><br>1309: दिष्ट्या त्वां पार्थ पश्यामि स्वागतं ते धनंजय। लोहिताक्ष महाबाहो नागराजकरोपम॥<br><br>1310: यदज्ञानादवोचं त्वां क्षन्तुमर्हसि तन्मम। यतस्त्वया कृतं पूर्वं चित्रं कर्म सुदुष्करम्। अतो भयं व्यतीतं मे प्रीतिश्च परमा त्वयि॥<br><br>1311: उत्तर उवाच आस्थाय रुचिरं वीर रथं सारथिनां मया। कतमं यास्यसेऽनीकमुक्तो यास्याम्यहं त्वया॥<br><br>1312: अर्जुन उवाच प्रीतोऽस्मि पुरुषव्याघ्र न भयं विद्यते तव। सर्वान् नुदामि ते शत्रून् रणे रणविशारद॥<br><br>1313: स्वस्थो भव महाबाहो पश्य मां शत्रुभिः सह। युध्यामानं विमर्देऽस्मिन् कुर्वाणं भैरवं महत्॥<br><br>1314: एतान् सर्वानुपासङ्गान् क्षिप्रं बध्नीहि मे रथे। एकं चाहर निस्त्रिंशं जातरूपपरिष्कृतम्॥<br><br>1315: वैशम्पायन उवाच अर्जुनस्य वचः श्रुत्वा त्वरावानुत्तरस्तदा। अर्जुनस्यायुधान् गृह्य शीघेणावातरत् ततः॥<br><br>1316: अर्जुन उवाच अहं वै कुरुभिर्योत्स्याम्यवजेष्यामि ते पशून्॥<br><br>1317: संकल्पपक्षविक्षेपं बाहुप्राकारतोरणम्। त्रिदण्डतूणसम्बाधमनेकध्वजसंकुलम्॥<br><br>1318: ज्याक्षेपणं क्रोधकृतं नेमीनिनददुन्दुभि। नगरं ते मया गुप्तं रथोपस्थं भविष्यति॥<br><br>1319: अधिष्ठितो मया संख्ये रथो गाण्डीवधन्वना। अजेयः शत्रुसैन्यानां वैराटे व्येतु ते भयम्॥<br><br>1320: उत्तर उवाच बिभेमि नाहमेतेषां जानामि त्वां स्थिरं युधि। केशवेनापि संग्रामे साक्षादिन्द्रेण वा समम्॥<br><br>1321: इदं तु चिन्तयन्नेवं परिमुह्यामि केवलम्। निश्चयं चापि दुर्मेधा च गच्छामि कथंचन॥<br><br>1322: एवं युक्ताङ्गरूपस्य लक्षणैः सूचितस्य च। केन कर्मविपाकेन क्लीबत्वमिदमागतम्॥<br><br>1323: मन्ये त्वां क्लीबवेषेण चरन्तं शूलपाणिनम्। गन्धर्वराजप्रतिमं देवं वापि शतक्रतुम्॥<br><br>1324: अर्जुन उवाच भ्रातुर्नियोगाज्ज्येष्ठस्य संवत्सरमिदं व्रतम्। चरामि व्रतचर्यं च सत्यमेतद् ब्रवीमि ते॥<br><br>1325: नास्मि क्लीबो महाबाहो परवान् धर्मसंयुतः। समाप्तव्रतमुर्तीर्णं विद्धि मां त्वं नृपात्मज॥<br><br>1326: उत्तर उवाच परमोऽनुग्रहो मेऽद्य यतस्तर्को न मे वृथा। न हीदृशाः क्लीबरूपा भवन्ति तु नरोत्तम॥<br><br>1327: सहायवानस्मि रणे युध्येयममरैरपि। साध्वसं हि प्रणष्टं मे किं करोमि ब्रवीहि मे। ॥<br><br>1328: अहं ते संग्रहीष्यामि हयान् शत्रुरथारुजान्। शिक्षितो ह्यस्मि सारथ्ये तीर्थतः पुरुषर्षभ॥<br><br>1329: दारुको वासुदेवस्य यथा शक्रस्य मातलिः। तथा मां विद्धि सारथ्ये शिक्षितं नरपुङ्गव॥<br><br>1330: यस्य याते न पश्यन्ति भूमौ क्षिप्तं पदं पदम्। दक्षिणां यो धुरं युक्तः सुग्रीवसदृशो हयः॥<br><br>1331: योऽयं धुरं धुर्यवरो वामा वहति शोभनः। तं मन्ये मेघपुष्पस्य जवेन सदृशं हयम्॥<br><br>1332: योऽयं काञ्चनसंनाहः पाणिं वहति शोभन:। समं शैब्यस्य तं मन्ये जवेन बलवत्तरम्॥<br><br>1333: योऽयं वहति मे पार्णि दक्षिणामभितः स्थितः। बलाहकादपि मतः स जवे वीर्यवत्तरः॥<br><br>1334: त्वामेवायं रथो वोढुं संग्रामेऽर्हति धन्विनम्। त्वं चेमं रथमास्थाय योद्धुम) मतो मम॥<br><br>1335: वैशम्पायन उवाच ततो विमुच्य बाहुभ्यां वलयानि स वीर्यवान्। चित्रे काञ्चनसंनाहे प्रत्यमुञ्चत् तदा तले॥<br><br>1336: कृष्णान् भङ्गिमतः केशान् श्वेतेनोद्ग्रथ्य वाससा। अथासौ प्राङ्मुखो भूत्वा शुचिः प्रयतमानसः। अभिदध्यौ महाबाहुः सर्वास्त्राणि रथोत्तमे॥<br><br>1337: ऊचुश्च पार्थं सर्वाणि प्राञ्जलीनि नृपात्मजम्। इमे स्म परमोदाराः किंकराः पाण्डुनन्दन॥<br><br>1338: प्रणिपत्य ततः पार्थः समालभ्य च पाणिना। सर्वाणि मानसानीह भवतेत्यभ्यभाषत॥<br><br>1339: प्रतिगृह्य ततोऽस्त्राणि प्रहृष्टवदनोऽभवत्। अधिज्यं तरसा कृत्वा गाण्डीवं व्याक्षिपद् धनुः॥<br><br>1340: तस्य विक्षिप्यमाणस्य धनुषोऽभून्महाध्वनिः। यथा शैलस्य महतः शैलेनैवावजघ्नतः॥<br><br>1341: स निर्घातोऽभवद् भूभिद् दिक्षु वायुर्ववौ भृशम्। पपात महती चोल्का दिशो न प्रचकाशिरे। भ्रान्तध्वजं खं तदासीत् प्रकम्पितमहाद्रुमम्॥<br><br>1342: तं शब्दं कुरवोऽजानन् विस्फोटमशनेरिवा यदर्जुनो धनुःश्रेष्ठं बाहुभ्यामाक्षिपद् रथे॥<br><br>1343: उत्तर उवाच एकस्त्वं पाण्डवश्रेष्ठ बहूनेतान् महारथान्। कथं जेष्यसि संग्रामे सर्वशस्त्रास्त्रपारगान्॥<br><br>1344: असहायोऽसि कौन्तेय ससहायाश्च कौरवाः। अतएव महाबाहो भीतस्तिष्ठामि तेऽग्रतः॥<br><br>1345: उवाच पार्थो मा भैषीः प्रहस्य स्वनवत् तदा। ३५॥<br><br>1346: युध्यमानस्य मे वीर गन्धर्वैः सुमहाबलैः। सहायो घोषयात्रायां कस्तदाऽऽसीत्सखा मम॥<br><br>1347: तथा प्रतिभये तस्मिन् देवदानवसंकुले। खाण्डवे युध्यमानस्य कस्तदाऽऽसीत्सखा मम॥<br><br>1348: निवातकवचैः सार्धं पौलोमैश्च महाबलैः। युध्यतो देवराजार्थे कः सहायस्तदाभवत्॥<br><br>1349: स्वयंवरे तु पाञ्चाल्या राजभिः सह संयुगे। युध्यतो बहुभिस्तात कः सहायस्तदाभवत्॥<br><br>1350: उपजीव्य गुरुं द्रोणं शक्रं वैश्रवणं यमम्। वरुणं पावकं चैव कृपं कृष्णं च माधवम्॥<br><br>1351: पिनाकपाणिनं चैव कथमेतान् न योधये। रथं वाहय मे शीघ्रं व्येतु ते मानसो ज्वरः॥<br><br>1352: वैशम्पायन उवाच उत्तरं सारथि कृत्वा शमीं कृत्वा प्रदक्षिणम्। आयुधं सर्वमादाय प्रययौ पाण्डवर्षभः॥<br><br>1353: ध्वजं सिंहं स्थात् तस्मादपनीय महारथिः। प्रणिधाय शमीमूले प्रायादुत्तरसारथः॥<br><br>1354: दैवीं मायां रथे युक्तां विहितां विश्वकर्मणा। काञ्चनं सिंहलाङ्गलं ध्वजं वानरलक्षणम्॥<br><br>1355: मनसा चिन्तयामास प्रसादं पावकस्य च। स च तच्चिन्तितं ज्ञात्वा ध्वजे भूतान्यदेशयत्॥<br><br>1356: सपताकं विचित्राङ्गं सोपासङ्गं महाबलम्। खात् पपात रथे तूर्णं दिव्यरूपं मनोरमम्॥<br><br>1357: रथं तमागतं दृष्ट्वा दक्षिणं प्राकरोत् तदा। रथमास्थाय बीभत्सुः कौन्तेयः श्वेतवाहनः॥<br><br>1358: बद्धगोधाङ्गुलित्राणः प्रगृहीतशरासनः। ततः प्रायादुदीचिं च कपिप्रवरकेतनः॥<br><br>1359: स्वनवन्तं महाशङ्ख बलवानरिमर्दनः। प्राधमद् बलमास्थाय द्विषतां लोमहर्षणम्॥<br><br>1360: ततस्ते जवना धुर्या जानुभ्यामगमन्महीम्। उत्तरश्चापि संत्रस्तो रथोपस्थ उपाविशत्॥<br><br>1361: संस्थाप्य चाश्वान् कौन्तेयः समुद्यम्य च रश्मिभिः। उत्तरं च परिष्वज्य समाश्वासयदर्जुनः॥<br><br>1362: अर्जुन उवाच मा भैस्त्वं राजपुत्राग्य क्षत्रियोऽसि परंतप। कथं तु पुरुषव्याघ्र शत्रुमध्ये विषीदसि॥<br><br>1363: श्रुतास्ते शङ्खशब्दाश्च भेरीशब्दाश्च पुष्कलाः। कुञ्चराणां च नदतां व्यूढानीकेषु तिष्ठताम्॥<br><br>1364: स त्वं कथमिहानेन शङ्खशब्देन भीषितः। विवर्णरूपो वित्रस्तः पुरुषः प्राकृतो यथा॥<br><br>1365: उत्तर उवाच श्रुता मे शङ्खशब्दाश्च भेरीशब्दाश्च पुष्कलाः। कुट्ठाराणां निनदतां व्यूढानीकेषु तिष्ठताम्॥<br><br>1366: नैवंविधः शङ्खशब्दः पुरा जातु मया श्रुतः। ध्वजस्य चापि रूपं मे दृष्टपूर्वं न हीदृशम्॥<br><br>1367: धनुष्श्चैव निर्घोषः श्रुतपूर्वो न मे क्वचित्। अस्य शङ्खस्य शब्देन धनुषो निस्वनेन च॥<br><br>1368: अमानुषाणां शब्देन भूतानां ध्वजवासिनाम्। रथस्य च निनादेन मनो मुह्यति मे भृशम्॥<br><br>1369: व्याकुलाश्च दिशः सर्वा हृदयं व्यथतीव मे। ध्वजेन पिहिताः सर्वा दिशो न प्रतिभान्ति मे॥<br><br>1370: गाण्डीवस्य च शब्देन की मे बधिरीकृतौ। स मुहूर्त प्रयातं तु पार्थो वैराटिमब्रवीत्॥<br><br>1371: अर्जुन उवाच एकान्तं रथमास्थाय पद्भ्यां त्वमवपीडयन्। दृढं च रश्मीन् संयच्छ शङ्खध्मास्याम्यहं पुनः॥<br><br>1372: वैशम्पायन उवाच ततः शङ्खमुपाध्मासीद् दारयन्निव पर्वतान्। गुहा गिरीणां च तदा दिशः शैलांस्तथैव च। उत्तरश्चापि संलीनो रथोपस्थ उपाविशत्॥<br><br>1373: तस्य शङ्खस्य शब्देन स्थनेमिस्वनेन च। गाण्डीवस्य च घोषेण पृथिवी समकम्पत॥<br><br>1374: तं समाश्वासयामास पुनरेव धनंजयः॥<br><br>1375: द्रोण उवाच यथा रथस्य निर्घोषो यथा मेघ उदीर्यते। कम्पते च यथा भूमि षोऽन्यः सव्यसाचिनः॥<br><br>1376: शस्त्राणि न प्रकाशन्ते न प्रहृष्यन्ति वाजिनः। अग्नयश्च न भासन्ते समिद्धास्तन्न शोभनम्॥<br><br>1377: प्रत्यादित्यं च नः सर्वे मृगा घोरप्रवादिनः। ध्वजेषु च निलीयन्ते वायसास्तन्न शोभनम्॥<br><br>1378: शकुनाश्चापसव्या नो वेदयन्ति महद् भयम्॥<br><br>1379: गोमायुरेष सेनांयां रुदन् मध्येन धावति। अनाहतश्च निष्क्रान्तो महद् वेदयते भयम्॥<br><br>1380: भवतां रोमकूपाणि प्रहृष्टान्युपलक्षये। ध्रुवं विनाशो युद्धेन क्षत्रियाणां प्रदृश्यते॥<br><br>1381: ज्योतींषि न प्रकाशन्ते दारुणा मृगपक्षिणः। उत्पाता विविधा घोरा दृश्यन्ते क्षत्रनाशनाः॥<br><br>1382: विशेषत इहास्माकं निमित्तानि विनाशने। उल्काभिश्च प्रदीप्ताभिर्बाध्यते पृतना तव। वाहनान्यप्रहृष्टानि रुदन्तीव विशाम्पते॥<br><br>1383: उपासते च सैन्यानि गृध्रास्तव समन्ततः। तप्स्यसे वाहिनीं दृष्ट्वा पार्थवाणप्रपीडिताम्। पराभूता च वः सेना न कश्चिद् योद्भुमिच्छति॥<br><br>1384: विवर्णमुखभूयिष्ठाः सर्वे योधा विचेतसः। गाः सम्प्रस्थाप्य तिष्ठामो व्यूढानीकाः प्रहारिणः॥<br><br>1385: वैशम्पायन उवाच अथ दुर्योधनो राजा समरे भीष्ममब्रवीत्। द्रोणं च रथशार्दूलं कृपं च सुमहारथम्॥<br><br>1386: उक्तोऽयमर्थ आचार्यो मया कर्णेन चासकृत्। पुनरेव प्रवक्ष्यामि न हि तृष्यामि तं ब्रुवन्॥<br><br>1387: पराभूतैर्हि वस्तव्यं तैश्च द्वादश वत्सरान्। वने जनपदे ज्ञातैरेप एव पणो हि नः॥<br><br>1388: तेषां न तावन्निर्वृत्तं वर्तते तु त्रयोदशम्। अज्ञातवासो बीभत्सुरथास्माभिः समागतः॥<br><br>1389: अनिवृत्ते तु निर्वासे यदि बीभत्सुरागतः। पुनादश वर्षाणि वने वत्स्यन्ति पाण्डवाः॥<br><br>1390: लोभाद् वा ते न जानीयुरस्मान् वा मोह आविशत्। हीनातिरिक्तमेतेषां भीष्मो वेदितुमर्हति॥<br><br>1391: अर्थानां च पुनद्वैध नित्यं भवति संशयः। अन्यथा चिन्तितो ह्यर्थः पुनर्भवति सोऽन्यथा। ॥<br><br>1392: उत्तरं मार्गमाणानां मत्स्यानां च युयुत्सताम्। यदि बीभत्सुरायातस्तदा कस्यापरानुमः॥<br><br>1393: त्रिगर्तानां वयं हेतोर्मत्स्यान् योद्भुमिहागताः। मत्स्यानां विप्रकारांस्ते बहूनस्मानकीर्तयन्॥<br><br>1394: तेषां भयाभिभूतानां तदस्माभिः प्रतिश्रुतम्। प्रथमं तैर्ग्रहीतव्यं मत्स्यानां गोधनं महत्। सप्तम्यामपराठे वै तथा तैस्तु समाहितम्॥<br><br>1395: अष्टम्यां पुनरस्माभिरादित्यस्योदयं प्रति। इमा गावो ग्रहीतव्या गते मत्स्ये गवां पदम्॥<br><br>1396: ते वा गाश्चानयिष्यन्ति यदि वा स्युः पराजिताः। अस्मान् वा [पसंधाय कुर्युर्मत्स्येन संगतम्॥<br><br>1397: अथवा तानपाहाय मत्स्यो जानपदैः सह। सर्वया सेनया साधु संवृतो भीमरूपया। आयातः केवलं रात्रिमस्मान् योद्भुमिहागतः॥<br><br>1398: तेषामेव महावीर्यः कश्चिदेष पुरःसरः। असमाढोतुमिहायातो मत्स्यो वापि स्वयं भवेत्॥<br><br>1399: यद्येष राजा मत्स्यानां यदि बीभत्सुरागतः। सर्योद्धव्यमस्माभिरिति नः समयः कृतः॥<br><br>1400: अथ कस्मात् स्थिता ह्येते रथेषु रथसत्तमाः। भीष्मो द्रोणः कृपश्चैव विकर्णो द्रौणिरेव च॥<br><br>1401: सम्भ्रान्तमनसः सर्वे काले ह्यस्मिन् महारथाः। नान्यत्र युद्धाच्छ्रेयोऽस्ति तथाऽऽत्मा प्रणिधीयताम्॥<br><br>1402: १७ आच्छिन्ने गोधनेऽस्माकमपि देवेन वज्रिणा। यमेन वापि संग्रामे को हास्तिनपुरं व्रजेत्॥<br><br>1403: शरैरेभिः प्रणुनानां भग्नानां गहने वने। को हि जीवेत् पदातीनां भवेदश्वेषु संशयः॥<br><br>1404: दुर्योधनवचः श्रुत्वा राधेयस्त्वब्रवीद् वचः। आचार्य पृष्ठतः कृत्वा तथा नीतिर्विधीयताम्॥<br><br>1405: जानाति हि मतं तेषामतस्त्रासयतीह नः। अर्जुने चास्य सम्प्रीतिमधिकामुपलक्षये। ॥<br><br>1406: तथा हि दृष्ट्वा बीभत्सुमुपायान्तं प्रशंसति। यथा सेना न भज्येत तथा नीतिर्विधीयताम्॥<br><br>1407: हृषितं ह्यपशृण्वाने द्रोणे सर्वं विघदृितम्। अदेशिका महारण्ये ग्रीष्मे शत्रु वशं गताः। यथा न विभ्रमेत् सेना तथा नीतिविधीयताम्॥<br><br>1408: इष्टा हि पाण्डवा नित्यमाचार्यस्य विशेषतः आसयनपरार्थाश्च कथ्यते स्म स्वयं तथा॥<br><br>1409: अश्वानां हृषितं श्रुत्वा कः प्रशंसापरो भवेत्। स्थाने वापि व्रजन्तो वा सदा द्वेषन्ति वाजिनः। २५॥<br><br>1410: सदा च वायवो वान्ति नित्यं वर्षति वासवः। स्तनयित्नोश्च निर्घोषः श्रूयते बहुशस्तथा॥<br><br>1411: किमत्र कार्यं पार्थस्य कथं वा स प्रशस्यते। अन्यत्र कामाद् द्वेषाद् वा रोषादस्मासु केवलात्॥<br><br>1412: आचार्या वै कारुणिकाः प्राज्ञाश्चापापदर्शिनः। नैते महाभये प्राप्ते सम्प्रष्टव्याः कथंचन॥<br><br>1413: प्रासादेषु विचित्रेषु गोष्ठीषूपवनेषु च। कथा विचित्राः कुर्वाणाः पण्डितास्तत्र शोभनाः। । २९। बहून्याश्चर्यरूपाणि कुर्वाणा जनसंसदि। इज्यास्त्रे चोपसंधाने पण्डितास्तत्र शोभनाः॥<br><br>1414: परेषां विवरज्ञाने मनुष्यचरितेषु च। हस्त्यश्वरथचर्यासु खरोष्ट्राजाविकर्मणि। ॥<br><br>1415: गोधनेषु प्रतोलीषु वरद्वारमुखेषु च। अन्नसंस्कारदोषेषु पण्डितास्तत्र शोभनाः॥<br><br>1416: पण्डितान् पृष्ठतः कृत्वा परेषां गुणवादिनः। विधीयतां तता नीतिर्यथा वध्यो भवेत् परः॥<br><br>1417: गावश्च सम्प्रतिष्ठाप्य सेनां व्यूह्य समन्ततः। आरक्षाश्च विधीयन्तां यत्र योत्स्यामहे परान्॥<br><br>1418: कर्ण उवाच सर्वानायुष्मतो भीतान् संत्रस्तानिव लक्षये। अयुद्धमनसश्चैव सर्वांश्चैवानवस्थितान्॥<br><br>1419: यद्येष राजा मत्स्यानां यदि बीभत्सुरागतः। अहमावारयिष्यामि वेलेव मकरालयम्॥<br><br>1420: मम चापप्रयुक्तानां शराणां नतपर्वणाम्। नावृत्तिर्गच्छतां तेषां सर्पाणामिव सर्पताम्॥<br><br>1421: रुक्मपुङ्खाः सुतीक्ष्णाग्रा मुक्ता हस्तवता मया। छादयन्तु शराः पार्थं शलभा इव पादपम्॥<br><br>1422: शराणां पुखसक्तानां मौर्व्याभिहतया दृढम्। श्रूयतां तलयोः शब्दो भेर्योराहतयोरिव॥<br><br>1423: समाहितो हि बीभत्सुर्वर्षाण्यष्टौ च पञ्च च। जातस्नेहश्च युद्धेऽस्मिन् मयि सम्प्रहरिष्यति॥<br><br>1424: पात्रीभूतश्च कौन्तेयो ब्राह्मणो गुणवानिव। शरौघान् प्रतिगृह्णातु मया मुक्तान् सहस्रशः॥<br><br>1425: एष चैव महेष्वासस्त्रिषु लोकेषु विश्रुतः। अहं चापि नरश्रेष्ठादर्जुनान्नावरः क्वचित्॥<br><br>1426: इतश्चेतश्च निर्मुक्तैः काञ्चनैर्गार्धवाजितैः। दृश्यतामद्य वै व्योम खद्योतैरिव संवृतम्॥<br><br>1427: अद्याहमृणमक्षय्यं पुरा वाचा प्रतिश्रुतम्। धार्तराष्ट्राय दास्यामि निहत्य समरेऽर्जुनम्॥<br><br>1428: अन्तराच्छिद्यमानानां पुडानां व्यतिशीर्यताम्। शलभानामिवाकाशे प्रचारः सम्प्रदृश्यताम्॥<br><br>1429: इन्द्राशनिसमस्पर्शेर्महेन्द्रसमतेजसम्। अर्दयिष्याम्यहं पार्थमुल्काभिरिव कुञ्जरम्॥<br><br>1430: रथादतिरथं शूरं सर्वशस्त्रभृतां वरम्। विवशं पार्थमादास्ये गरुत्मानिव पन्नगम्॥<br><br>1431: तमग्निमिव दुर्धर्षमसिशक्तिशरेन्धनम्। पाण्डवाग्निमहं दीप्तं प्रदहन्तमिवाहितम्॥<br><br>1432: अश्ववेगपुरोवातो रथौघस्तनयित्नुमान्। शरधारो महामेघः शमयिष्यामि पाण्डवम्॥<br><br>1433: मत्कार्मुकविनिर्मुक्ता: पार्थमाशीविषोपमाः। शराः समभिसर्पन्तु वल्मीकमिव पन्नगाः॥<br><br>1434: सुतेजनै रुक्मपुकैः सुधौतेर्नतपर्वभिः। आचितं पश्य कौन्तेयं कर्णिकारिवाचलम्॥<br><br>1435: जामदग्न्यान्मया शस्त्रं यत् प्राप्तमृषिसत्तमात्। तदुपाश्रित्य वीर्यं च युध्येयमपि वासवम्॥<br><br>1436: ध्वजाग्रे वानरस्तिष्ठन् भल्लेन निहतो मया। अद्यैव पततां भूमौ विनदन् भैरवान् रवान्॥<br><br>1437: शत्रोर्मया विपन्नानां भूतानां ध्वजवासिनाम्। दिशः प्रतिष्ठमानानामस्तु शब्दो दिवंगमः॥<br><br>1438: अद्य दुर्योधनस्याहं शल्यं हृदि चिरस्थितम्। समूलमुद्धरिष्यामि बीभत्सुं पातयन् रथात्॥<br><br>1439: हताश्वं विरथं पार्थं पौरुषे पर्यवस्थितम्। निःश्वसन्तं यथा नागमद्य पश्यन्तु कौरवाः॥<br><br>1440: कामं गच्छन्तु कुरवो धनमादाय केवलम्। रथेषु वापि तिष्ठन्तो युद्धं पश्यन्तु मामकम्॥<br><br>1441: कृप उवाच सदैव तव राधेय युद्धे क्रूरतरा मतिः। नार्थानां प्रकृति वेत्सि नानुबन्धमवेक्षसे॥<br><br>1442: माया हि बहवः सन्ति शास्त्रमाश्रित्य चिन्तिताः। तेषां युद्धं तु पापिष्ठं वेदयन्ति पुराविदः॥<br><br>1443: देशकालेन संयुक्तं युद्धं विजयदं भवेत्। हीनकालं तदेवेह फलं न लभते पुनः। देशे काले च विक्रान्तं कल्याणाय विधीयते॥<br><br>1444: आनुकूल्येन कार्याणामन्तरं संविधीयते। भारं हि रथकारस्य न व्यवस्यन्ति पण्डिताः॥<br><br>1445: परिचिन्त्य त पार्थेन संनिपातो न नः क्षमः। एकः कुरूनभ्यगच्छदेक्श्चाग्निमतर्पयत्॥<br><br>1446: एकश्च पञ्च वर्षाणि ब्रह्मचर्यमधारयत्। एकः सुभद्रामारोप्य द्वैरथे कृष्णमाह्वयत्॥<br><br>1447: एकः किरातरूपेण स्थितं रुद्रमयोधयत्। अस्मिन्नेव वने पार्थो हतां कृष्णामवाजयत्॥<br><br>1448: एकश्च पञ्च वर्षाणि शनादस्त्राण्यशिक्षत। एकः सोऽयमरि जित्वा कुरूणामकरोद् यशः॥<br><br>1449: एको गन्धर्वराजानं चित्रसेनमरिंदमः। विजिग्ये तरसा संख्ये सेनां प्राप्य सुदुर्जयाम्॥<br><br>1450: तथा निवातकवचाः कालखढाश्च दानवाः। दैवतैरप्यवध्यास्ते एकेन युधि पातिताः॥<br><br>1451: एकेन हि त्वया कर्ण किं नामेह कृतं पुरा। एकैकेन यथा तेषां भूमिपाला वशे कृताः॥<br><br>1452: इन्द्रोऽपि हि न पार्थेन संयुगे योद्धुमर्हति। यस्तेनाशंसते योद्धं कर्तव्यं तस्य भेषजम्॥<br><br>1453: आशीविषस्य क्रुद्धस्य पाणिमुद्यम्य दक्षिणम्। अवमुच्य प्रदेशिन्या दंष्ट्रामादातुमिच्छसि॥<br><br>1454: अथवा कुद्द्वारं मत्तमेकं एव चरन् वने। अनङ्कुशं समारुह्य नगरं गन्तुमिच्छसि॥<br><br>1455: समिद्धं पावकं चैव घृतमेदोवसाहुतम्। घृताक्तश्चारवासास्त्वं मध्येनोत्तर्तुमिच्छसि॥<br><br>1456: आत्मानं कः समुद्बद्ध्य कण्ठे बद्ध्वा महाशिलम्। समुद्रं तरते दोभ्यां तत्र किं नाम पौरुषम्॥<br><br>1457: अकृतास्त्रः कृतास्त्रं वै बलवन्तं सुदुर्बलः। तादृशं कर्ण यः पार्थं योद्धुमिच्छेत् स दुर्मतिः॥<br><br>1458: अस्माभिर्वेष निकृतो वर्षाणीह त्रयोदश। सिंहः पाशविनिर्मुक्तो न नः शेषं करिष्यति॥<br><br>1459: एकान्ते पार्थमासीनं कूपेऽग्निमिव संवृतम्। अज्ञानादभ्यवस्कन्ध प्राप्ताः स्मो भयमुत्तमम्॥<br><br>1460: सह युध्यामहे पार्थमागतं युद्धदुर्मदम्। सैन्यास्तिष्ठन्तु संनद्धा व्यूढानीकाः प्रहारिणः॥<br><br>1461: द्रोणो दुर्योधनो भीष्मो भवान् द्रौणिस्तथा वयम्। सर्वे युध्यामहे पार्थं कर्ण मा साहसं कृथाः॥<br><br>1462: वयं व्यवसितं पार्थं वज्रपाणिमिवोद्यतम्। षड्रथाः प्रतियुध्येम तिष्ठेम यदि संहताः॥<br><br>1463: व्यूढानीकानि सैन्यानि यत्ताः परमधन्विनः। युध्यामहेऽर्जुनं संख्ये दानवा इव वासवम्॥<br><br>1464: अश्वत्थामोवाच न च तावज्जिता गावो न च सीमान्तरं गताः। न हास्तिनपुरं प्राप्तास्त्वं च कर्ण विकत्थसे॥<br><br>1465: संग्रामांश्च बहूञ्जित्वा लब्ध्वा च विपुलं धनम्। विजित्य च परां सेनां नाहुः किंचन पौरुषम्॥<br><br>1466: दहत्यग्निरवाक्यस्तु तूष्णीं भाति दिवाकरः। तूष्णीं धारयते लोकान् वसुधा सचराचरान्॥<br><br>1467: चातुर्वर्ण्यस्य कर्माणि विहितानि स्वयम्भुवा। धनं यैरधिगन्तव्यं यच्च कुर्वन् न दुष्यति॥<br><br>1468: अधीत्य ब्राह्मणो वेदान् याजयेत यजेत वा। क्षत्रियो धनुराश्रित्य यजेच्चैव न याजयेत्॥<br><br>1469: वैश्योऽधिगम्य वित्तानि ब्रह्मकर्माणि कारयेत्। शूद्रः शुश्रूषणं कुर्यात् त्रिषु वर्णेषु नित्यशः। वन्दनायोगविधिभिर्वैतसी वृत्तिमास्थितः॥<br><br>1470: वर्तमाना यथाशास्त्रं प्राप्य चापि महीमिमाम्। सत्कुर्वन्ति महाभागा गुरून् सुविगुणानपि॥<br><br>1471: प्राप्य द्यूतेन को राज्यं क्षत्रियस्तोष्टुमर्हति। तथा नृशंसरूपोऽयं धार्तराष्ट्रश्च निघृणः॥<br><br>1472: तथाधिगम्य वित्तानि को विकत्थेद् विचक्षणः। निकृत्या वञ्चनायोगैश्चरन् वैतंसिको यथा। ॥<br><br>1473: कतमद् द्वैरथं युद्धं यत्राजैषीर्धनंजयम्। नकुलं सहदेवं वा धनं येषां त्वया हतम्॥<br><br>1474: युधिष्ठिरो जित: कस्मिन् भीमश्च बलिनां वरः। इन्द्रप्रस्थं त्वया कस्मिन् संग्रामे निर्जितं पुरा॥<br><br>1475: तथैव कतमद् युद्धं यस्मिन् कृष्णा जिता त्वया। एकवस्त्रा सभां नीता दुष्टकर्मन् रजस्वला॥<br><br>1476: मूलमेषां महत् कृत्तं साराथी चन्दनं यथा। कर्म कारयिथाः सूत तत्र किं विदुरोऽब्रवीत्॥<br><br>1477: यथाशक्ति मनुष्याणां शममालक्षयामहे। अन्येषामपि सत्त्वानामपि कीटपिपीलिकैः। द्रौपद्याः सम्परिक्लेशं न क्षन्तुं पाण्डवोऽर्हति॥<br><br>1478: क्षयाय धार्तराष्ट्राणां प्रादुर्भूतो धनंजयः। त्वं पुनः पण्डितो भूत्वा वाचं वक्तुमिहेच्छसि॥<br><br>1479: वैरान्तकरणो जिष्णुर्न नः शेषं करिष्यति॥<br><br>1480: नैष देवान् न गन्धर्वान् नासुरान् न च राक्षसान्। भयादिह न युध्येत कुन्तीपुत्रो धनंजयः॥<br><br>1481: यं यमेषोऽतिसंक्रुद्धः संग्रामे निपतिष्यति। वृक्षं गरुत्मान् वेगेन विनिहत्य तमेष्यति॥<br><br>1482: त्वत्तो विशिष्टं वीर्येण धनुष्यमरराट्समम्। वासुदेवसमं युद्धे तं पार्थं को न पूजयेत्॥<br><br>1483: देवं दैवेन युध्येत मानुषेण च मानुषम्। अस्त्रं ह्यस्त्रेण यो हन्यात् कोऽर्जुनेन समः पुमान्। । पुत्रादनन्तरं शिष्य इति धर्मविदो विदुः। एतेनापि निमित्तेन प्रियो द्रोणस्य पाण्डवः॥<br><br>1484: यथा त्वमकरो तमिन्द्रप्रस्थं यथाऽऽहरः। यथाऽऽनैषीः सभां कृष्णां तथा युध्यस्व पाण्डवम्॥<br><br>1485: अयं ते मातुल: प्राज्ञः क्षत्रधर्मस्य कोविदः। दुर्दूतदेवी गान्धारः शकुनियुध्यतामिह॥<br><br>1486: नाक्षान् क्षिपति गाण्डीवं न कृतं द्वापरं न च। ज्वलतो निशितान् बाणांस्तांस्तान् क्षिपति गाण्डिवम्॥<br><br>1487: न हि गाण्डीवनिर्मुक्ता गार्धपक्षाः सुतेजनाः। नान्तरेष्ववतिष्ठन्ते गिरीणामपि दारणाः॥<br><br>1488: अन्तकः पवनो मृत्युस्तथाग्निर्वडवामुखः। कुर्युरेते क्वचिच्छेषं न तु क्रुद्धो धनंजयः॥<br><br>1489: यथा सभायां द्यूतं त्वं मातुलेन सहाकरोः। तथा युध्यस्व संग्रामे सौबलेन सुरक्षितः॥<br><br>1490: युध्यन्तां कामतो योधा नाहं योत्स्ये धनंजयम्। मत्स्यो ह्यस्माभिरायोध्यो यद्यागच्छेद् गवां पदम्॥<br><br>1491: २८। भीष्म उवाच साधु पश्यति वै द्रौणिः कृपः साध्वनुपश्यति। कर्णस्तु क्षत्रधर्मेण केवलं योद्भुमिच्छति॥<br><br>1492: आचार्यो नाभिवक्तव्यं पुरुषेण विजानता। देशकालौ तु सम्प्रेक्ष्य योद्धव्यमिति मे मतिः॥<br><br>1493: यस्य सूर्यसमाः पञ्च सपत्नाः स्युः प्रहारिणः। कथमभ्युदये तेषां न प्रमुह्येत पण्डितः॥<br><br>1494: स्वार्थे सर्वे विमुह्यन्ति येऽपि धर्मविदो जनाः। तस्माद् राजन् ब्रवीम्येष वाक्यं ते यदि रोचते॥<br><br>1495: कर्णो हि यदवोचत् त्वां तेजः संजननाय तत्। आचार्यपुत्रः क्षमतां महत् कार्यमुपस्थितम्॥<br><br>1496: नायं कालो विरोधस्य कौन्तेये समुपस्थिते। क्षन्तव्यं भवता सर्वमाचार्येण कृपेण च॥<br><br>1497: भवतां हि कृतास्त्रत्वं यथाऽऽदित्ये प्रभा तथा। यथा चन्द्रमसो लक्ष्मीः सर्वथा नापकृष्यते॥<br><br>1498: एवं भवत्सु ब्राह्मण्यं ब्रह्मास्त्रं च प्रतिष्ठितम्। चत्वार एकतो वेदाः क्षात्रमेकत्र दृश्यते॥<br><br>1499: नैतत् समस्तमुभयं कस्मिंसश्चिदनुशुश्रुम। अन्यत्र भारताचार्यात् सपुत्रादिति मे मतिः॥<br><br>1500: वेदान्ताश्च पुराणानि इतिहासं पुरातनम्। जामदग्न्यमृते राजन् को द्रोणादधिको भवेत्॥<br><br>1501: ब्रह्मास्त्रं चैव वेदाश्च नैतदन्यत्र दृश्यते। आचार्यपुत्रः क्षमतां नायं कालो विभेदने॥<br><br>1502: सर्वे संहत्य युध्यामः पाकशासनिमागतम्॥<br><br>1503: बलस्य व्यसनानीह यान्युक्तानि मनीषिभिः। मुख्यो भेदो हि तेषां तु पापिष्ठो विदुषां मतः॥<br><br>1504: अश्वत्थामोवाच नैव न्याय्यमिदं वाच्यमस्माकं पुरुषर्षभ। किं तु रोषपरीतेन गुरुणा भाषिता गुणाः॥<br><br>1505: शत्रोरपि गुणा ग्राह्या दोषा वाच्या गुरोरपि। सर्वथा सर्वयत्नेन पुत्रे शिष्ये हितं वदेत्॥<br><br>1506: दुर्योधन उवाच आचार्य एव क्षमतां शान्तिरत्र विधीयताम्। अभिद्यमाने तु गुरौ तद् वृत्तं रोषकारितम्॥<br><br>1507: वैशम्पायन उवाच ततो दुर्योधनो द्रोणं क्षपयामास भारत। सह कर्णेन भीष्मेण कृपेण च महात्मना॥<br><br>1508: द्रोण उवाच यदेतत् प्रथमं वाक्यं भीष्मः शान्तनवोऽब्रवीत्। तेनैवाहं प्रसन्नो वै नीतिरत्र विधीयताम्॥<br><br>1509: यथा दुर्योधनं पार्थो नोपसर्पति संगरे। साहसाद् यदि वा मोहात् तथा नीतिर्विधीयताम्॥<br><br>1510: वनवासे ह्यनिर्वृत्ते दर्शयेन धनंजयः। धनं चालभमानोऽत्र नाद्य तत् क्षन्तुमर्हति॥<br><br>1511: यथा नायं समायद्याद् धार्तराष्ट्रान् कथंचन। न च सेनाः पराजय्यात् तथा नीतिर्विधीयताम्॥<br><br>1512: उक्तं दुर्योधनेनापि पुरस्ताद् वाक्यमीदृशम्। तदनुस्मृत्य गाङ्गेय यथावद् वक्तुमर्हसि॥<br><br>1513: भीष्म उवाच कलाः काष्ठाश्च युज्यन्ते मुहूर्ताश्च दिनानि च। अर्धमासाश्च मासाश्च नक्षत्राणि ग्रहास्तथा॥<br><br>1514: ऋतक्श्चापि युज्यन्ते तथा संवत्सरा अपि। एवं कालविभागेन कालचक्र प्रवर्तते॥<br><br>1515: तेषां कालातिरेकेण ज्योतिषां च व्यतिक्रमात्। पञ्चमे पञ्चमे वर्षे द्वौ मासावुपजायतः॥<br><br>1516: एषामभ्यधिका मासाः पञ्च च द्वादश क्षपाः। त्रयोदशानां वर्षाणामिति मे वर्तते मतिः॥<br><br>1517: सर्वं यथावच्चरितं यद् यदेभिः प्रतिश्रुतम्। एवमेतद् ध्रुवं ज्ञात्वा ततो बीभत्सुरागतः॥<br><br>1518: सर्वे चैव महात्मानः सर्वे धर्मार्थकोविदाः। येषां युधिष्ठिरो राजा कस्माद् धर्मेऽपराध्नुयुः॥<br><br>1519: अलुब्धाश्चैव कौन्तेयाः कृतवन्तश्च दुष्करम्। न चापि केवलं राज्यमिच्छेयुस्तेऽनुपयतः॥<br><br>1520: तदैव ते हि विक्रान्तुमीषुः कौरवनन्दनाः। धर्मपाशनिबद्धास्तु न चेलुः क्षत्रियव्रतात्॥<br><br>1521: यच्चानृत इति ख्यायाद् यः स गच्छेत् पराभवम्। णुयुर्मरणं पार्था नानृतत्वं कथंचन॥<br><br>1522: प्राप्तकाले तु प्राप्तव्यं नोत्सृजेयुनरर्षभाः। अपि वज्रभृता गुप्तं तथावीर्या हि पाण्डवाः॥<br><br>1523: प्रतियुध्येम समरे सर्वशस्त्रभृतां वरम्। तस्माद् यदत्र कल्याणं लोके सिद्धिरनुष्ठितम्। तत् संविधीयतां शीघ्रं मा वो ह्यर्थोऽभ्यगात् परम्। । न हि पश्यामि संग्रामे कदाचिदपि कौरव। एकान्तसिद्धिं राजेन्द्र सम्प्राप्तश्च धनंजयः॥<br><br>1524: सम्प्रवृत्ते तु संग्रामे भावाभावौ जयाजयौ। अवश्यमेकं स्पृशतो दृष्टमेतदसंशयम्॥<br><br>1525: तस्माद् युद्धोचितं कर्म कर्म वा धर्मसंहितम्। क्रियतामाशु राजेन्द्र सम्प्राप्तश्च धनंजयः॥<br><br>1526: दुर्योधन उवाच नाहं राज्यं प्रदास्यामि पाण्डवानां पितामह। युद्धोपचारिक यत् तु तच्छीघ्रं प्रविधीयताम्॥<br><br>1527: भीष्म उवाच अत्र या मामिका बुद्धिः श्रूयतां यदि रोचते। सर्वथा हि मया श्रेयो वक्तव्यं कुरुनन्दन॥<br><br>1528: क्षिप्रं बलचतुर्भागं गृह्य गच्छ पुरं प्रति। ततोऽपरश्चतुर्भागो गाः समादाय गच्छतु॥<br><br>1529: वयं चार्धन सैन्यस्य प्रतियोत्स्याम पाण्डवम्। अहं द्रोणश्च कर्णश्च अश्वत्थामा कृपस्तथा। प्रतियोत्स्याम बीभत्सुमागतं कृतनिश्चयम्॥<br><br>1530: मत्स्यं वा पुनरायातमागतं वा शतक्रतुम्। अहमावारयिष्यामि वेलेव मकरालयम्॥<br><br>1531: वैशम्पायन उवाच तद वाक्यं रुरुचे तेषां भीष्मेणोक्तं महात्मना। तथा हि कृतवान् राजा कौरवाणामनन्तरम्। ॥<br><br>1532: भीष्मः प्रस्थाप्य राजानं गोधनं तदनन्तरम्। सेनामुख्यान् व्यवस्थाप्य व्यूहितुं सम्प्रचक्रमे॥<br><br>1533: भीष्म उवाच आचार्य मध्ये तिष्ठ त्वमश्वत्थामा तु सव्यतः। कृपः शारद्वतो धीमान् पार्श्व रक्षतु दक्षिणम्॥<br><br>1534: अग्रतः सूतपुत्रस्तु कर्णस्तिष्ठतु दंशितः। अहं सर्वस्य सैन्यस्य पश्चात् स्थास्यामि पालयन्। । वैशम्पायन उवाच तथा व्यूढेष्वनीकेषु कौरवेयेषु भारत। उपायादर्जुनस्तूर्णं रथघोषेण नादयन्॥<br><br>1535: ददृशुस्ते ध्वजाग्रं वै शुश्रुवुश्च महास्वनम्। दोधूयमानस्य भृशं गाण्डीवस्य च निस्वनम्॥<br><br>1536: ततस्तु सर्वमालोक्य द्रोणो वचनमब्रवीत्। महारथमनुप्राप्तं दृष्ट्वा गाण्डीवधन्विनम्॥<br><br>1537: द्रोण उवाच एतद् ध्वजाग्रं पार्थस्य दूरतः सम्प्रकाशते। एष घोषः स रथजो रोरवीति च वानरः॥<br><br>1538: एष तिष्ठन् रथश्रेष्ठे रथे च रथिनां वरः। उत्कर्षति धनुः श्रेष्ठं गाण्डीवमशनिस्वनम्॥<br><br>1539: इमौ च बाणौ सहितौ पादयोर्मे व्यवस्थतौ। अपरौ चाप्यतिक्रान्तौ कर्णौ संस्पृश्य मे शरौ॥<br><br>1540: निरुष्य हि वने वासं कृत्वा कर्मातिमानुषम्। अभिवादयते पार्थः श्रोत्रे च परिपृच्छति॥<br><br>1541: चिरदृष्टोऽयमस्माभिः प्रज्ञावान् बान्धवप्रियः। अतीव ज्वलितो लक्ष्म्या पाण्डुपुत्रो धनंजयः॥<br><br>1542: रथी शरी चारुतली निषङ्गी शङ्खी पताकी कवची किरीटी। खड्गी च धन्वी च विभाति पार्थः शिखी वृतः स्रुग्भिरिवाज्यसिक्तः॥<br><br>1543: अर्जुन उवाच इषुपाते च सेनाया हयान् संयच्छ सारथे। यावत् समीक्षे सैन्येऽस्मिन् क्वासौ कुरुकुलाधमः॥<br><br>1544: सर्वानेताननादृत्य दृष्ट्वा तमतिमानिनम्। तस्य मूर्ध्नि पतिष्यामि तत एते पराजिताः॥<br><br>1545: एष व्यवस्थितो द्रोणो द्रौणिश्च तदनन्तरम्। भीष्मः कृपश्च कर्णश्च महेष्वासाः समागताः॥<br><br>1546: राजानं नात्र पश्यामि गाः समादाय गच्छति। दक्षिणं मार्गमास्थाय शङ्के जीवपरायणः॥<br><br>1547: उत्सृजैतद् रथानीकं गच्छ यत्र सुयोधनः। तत्रैव योत्स्ये वैराटे नास्ति युद्धं निरामिषम्। तु तं जित्वा विनिवर्तिष्ये गा: समादाय वै पुनः॥<br><br>1548: वैशम्पायन उवाच एवमुक्तः स वैराटिर्हयान् संयम्य यत्नतः। नियम्य च ततो रश्मीन् यत्र ते कुरुपुङ्गवाः। अचोदयत् ततो वाहान् यत्र दुर्योधनो गतः॥<br><br>1549: उत्सृज्य रथवंशं प्रयाते श्वेतवाहने। अभिप्रायं विदित्वा च कृपो वचनमब्रवीत्॥<br><br>1550: नैषोऽन्तरेण राजानं बीभत्सुः स्थातुमिच्छति। तस्य पाणिं ग्रहीष्यामो जवेनाभिप्रयास्यतः॥<br><br>1551: न ह्येनमतिसंक्रुद्धमेको युध्येत संयुगे। अन्यो देवात् सहस्राक्षात् कृष्णाद् वा देवकीसुतात्। आचार्याश्च सपुत्राद् वा भारद्वाजान्महारथात्॥<br><br>1552: किं नो गावः करिष्यन्ति धनं वा विपुलं तथा। दुर्योधनः पार्थजले पुरा नौरिव मज्जति॥<br><br>1553: तथैव गत्वा बीभत्सुर्नाम विश्राव्य चात्मनः। शलभैरिव तां सेनां शरैः शीघ्रमवाकिरत्॥<br><br>1554: कीर्यमाणाः शरौघैस्तु योधास्ते पार्थचोदितैः। नापश्यन्नावृतां भूमिं नान्तरिक्षं च पत्रिभिः॥<br><br>1555: तेषामापततां युद्धे नापयानेऽभवन्मतिः। शीघ्रत्वमेव पार्थस्य पूजयन्ति स्म चेतसा॥<br><br>1556: ततः शङ्ख प्रदध्मौ स द्विषतां लोमहर्षणम्। विस्फार्य च धनुःश्रेष्ठं ध्वजे भूतान्यचोदयत्॥<br><br>1557: तस्य शङ्खस्य शब्देन रथनेमिस्वनेन च। गाण्डीवस्य च घोषेण पृथिवी समकम्पत॥<br><br>1558: अमानुषाणां भूतानां तेषां च ध्वजवासिनाम्। ऊर्ध्वं पुच्छान् विधुन्वाना रेभमाणाः समन्ततः। गावः प्रतिन्यवर्तन्त दिशमास्थाय दक्षिणाम्॥<br><br>1559: वैशम्पायन उवाच स शत्रुसेनां तरसा प्रणुद्य गास्ता विजित्याथ धनुर्धरा. गोषु प्रयातासु दुर्योधनायाभिमुखं प्रयातो भूयो रणं सोऽभिचिकीर्षमाणः॥<br><br>1560: जवेन मत्स्यान् किरीटिनं कृतकार्यं च मत्वा। दुर्योधनायाभिमुखं प्रयातं कुरुप्रवीराः सहसा निपेतुः॥<br><br>1561: तेषामनीकानि बहूनि गाढं व्यूढानि दृष्ट्वा बहुलध्वजानि। मत्स्यस्य पुत्रं द्विषतां निहन्ता वैराटिमामन्त्र्य ततोऽभ्युवाच॥<br><br>1562: एतेन तूर्णं प्रतिपादयेमान् श्वेतान् हयान् काञ्चनरश्मियोक्त्रान्। जवेन सर्वेण कुरु प्रयत्नमासादयेऽहं कुरुसिंहवृन्दम्॥<br><br>1563: गजो गजेनेव मया दुरात्मा योद्धं समाकाङ्क्षति सूतपुत्रः। तमेव मां प्रापय राजपुत्र दुर्योधनापाश्रयजातदर्पम्॥<br><br>1564: स तैर्हयैर्वातजवैर्वृहद्धिः पुत्रो विराटस्य सुवर्णकः। व्यध्वंसयत् तद् रथिनामनीकं ततोऽवहत् पाण्डवमाजिमध्ये॥<br><br>1565: तं चित्रसेनो विशिखैर्विपाठः संग्रामजिच्छत्रुसहो जयश्च। प्रत्युद्ययुर्भारतमापतन्तं महारथाः कर्णमभीप्समानाः॥<br><br>1566: ततः स तेषां पुरुषप्रवीरः शरासनार्चिः शरवेगतापः। वातं रथानामदहत् समन्युर्वनं यथाग्निः कुरुपुङ्गवानाम्॥<br><br>1567: तस्मिंस्तु युद्धे तुमुले प्रवृत्ते पार्थ विकर्णोऽतिरथं रथेन। विपाठवर्षेण कुरुप्रवीरो भीमेन भीमानुजमससाद॥<br><br>1568: ततो विकर्णस्य धनुर्विकृष्य जाम्बूनदाङ्मयोपचितं दृढज्यम्। च्छिन्नध्वजः सोऽप्यपयाज्ज्वेन। ॥<br><br>1569: तं शात्रवाणां गणबाधितारं कर्माणि कुर्वन्तममानुपाणि। शत्रुतपः पार्थममृष्यमाण: समार्दयच्छर वर्षेण पार्थम्॥<br><br>1570: स तेन राज्ञातिरथेन विद्धो विगाहमानो ध्वजिनी कुरूणाम्। शतपं पञ्चभिराशु विद्धा 'ततोऽस्य सूतं दशभिर्जघान॥<br><br>1571: ततः स विद्धो भरतर्षभेण बाणेन गात्रावरणातिगेन। गतासुराजौ निपपात भूमौ नगो नगाग्रादिव वातरुग्णः॥<br><br>1572: नरर्षभास्तेन नरर्षभेण वीरा रणे वीरतरेण भग्नाः। चकम्पिरे वातवशेन काले प्रकम्पितानीव महावनानि॥<br><br>1573: तास्तु पार्थेन नरप्रवीरा गतासवोर्त्यां सुषुपुः सुवेषाः। वसुप्रदा वासवतुल्यवीर्याः पराजिता वासवजेन संख्ये॥<br><br>1574: सुवर्णकार्णायसवर्मनद्धा नागा यता हैमवता: प्रवृद्धाः। तथा स शत्रून् समरे विनिघ्नन्। गाण्डीवधन्वा पुरुषप्रवीरः॥<br><br>1575: चचार संख्ये विदिशो दिशश्च दहन्निवाग्निर्वनमातपान्ते। प्रकीर्णपर्णानि यथा वसन्ते विशातयित्वा पवनोऽम्बुदांश्च॥<br><br>1576: तथा सपत्नान् विकिरन् किरीटी चचार संख्येऽतिरथो रथेन। शोणाश्ववाहस्य हयान् निहत्य वैकर्तनभ्रातुरदीनसत्त्वः। एकेन संग्रामजितः शरेण किरीटमाली। ॥<br><br>1577: तस्मिन् हते भ्रातरि सूतपुत्रो वैकर्तनो वीर्यमथाददानः। प्रगृह्य दन्ताविव नागराजो महर्षभं व्याघ्र इवाभ्यधावत्॥<br><br>1578: (कर्तनः शीघ्रमथो जघान। विव्याध गात्रेषु हयांश्च सर्वान् विराटपुत्रं च करे निजघ्ने॥<br><br>1579: तमापतन्तं सहसा किरीटी वैकर्तनं वै तरसाभिपत्य। प्रगृह्य वेगं न्यपतज्जवेन नागं गरुत्मानिव चित्रपक्षः॥<br><br>1580: तावुत्तमौ सर्वधनुर्धराणां महाबलौ सर्वसपत्नसाहौ। कर्णस्य पार्थस्य निशम्य युद्धं दिदृक्षमाणाः कुरवोऽभितस्थुः॥<br><br>1581: स पाण्डवस्तूर्णमुदीर्णकोपः कृतागसं कर्णमुदीक्ष्य हर्षात्। मन्तर्दधे घोरशरौघवृष्ट्या॥<br><br>1582: ततः सुविद्धाः सरथाः सनागा योधा विनेदुर्भरतर्षभाणाम्। अन्तर्हिता भीष्ममुखाः सहाश्वाः किरीटिना कीर्णरथाः पृषत्कैः॥<br><br>1583: छराज्छरौघैः प्रतिहत्य वीरः। तस्थौ महात्मा सधनुः सबाणः सविस्फुलिङ्गोऽग्निरिवाशु कर्णः॥<br><br>1584: ततस्त्वभूद् वै तलतालशब्दः सशङ्खभेरीपणवप्रणादः। प्रक्ष्वेडितज्यातलनिस्वनं तं वैकर्तनं पूजयतां कुरूणाम्॥<br><br>1585: ध्वजोत्तमांसाकुलभीषणान्तम्। गाण्डीवनिर्हादकृतप्रणादं किरीटिनं प्रेक्ष्य ननाद कर्णः॥<br><br>1586: स चापि वैकर्तनमर्दयित्वा साश्वं ससूतं सरथं पृषत्कैः। तमाववर्ष प्रसभं किरीटी पितामहं द्रोणकृपौ च दृष्ट्वा॥<br><br>1587: (कर्तनो मेघ इवाभ्यवर्षत्। तथैव कर्णं च किरीटमाली संछादयामास शितैः पृषत्कैः॥<br><br>1588: तयोः सुतीक्ष्णान् सृजतोः शरौधान् महाशरौघास्त्रविवर्धने रणे। रथे विलग्नाविव चन्द्रसूर्यो घनान्तरेणानुददर्श लोकः॥<br><br>1589: अथाशुकारी चतुरो हयांश्च विव्याध को निशितैः किरीटिनः। त्रिभिश्च यन्तारममृष्यमाणो विव्याध तूर्णं त्रिभिरस्य केतुम्॥<br><br>1590: ततोऽभिविद्धः समरावमर्दी प्रबोधितः सिंह इव प्रसुप्तः। मजिह्मगैः कर्णमियाय जिष्णुः॥<br><br>1591: शरास्त्रवृष्ट्या निहतो महात्मा प्रादुश्चकारातिमनुष्यकर्म। र्लोकानिमान् सूर्यं इवांशुजालैः॥<br><br>1592: स हस्तिनेवाभिहतो गजेन्द्रः प्रगृह्य भल्लान् निशितान् निषङ्गात्। आकर्णपूर्णं च धनुर्विकृष्य विव्याध गात्रेष्वथ सूतपुत्रम्॥<br><br>1593: अंथास्य बाहूरुशिरोललाट ग्रीवां वराङ्गानि परावमर्दी। शितैश्च बाणैर्युधि निर्बिभेद गाण्डीवमुक्तैरशनिप्रकाशैः॥<br><br>1594: स पार्थमुक्तैरिषुभिः प्रणुन्नो गजो गजेनेव जितस्तरस्वी। विहाय संग्रामशिरः प्रयातो वैकर्तनः पाण्डवबाणतप्तः॥<br><br>1595: वैशम्पायन उवाच अपयाते तु राधेये दुर्योधनपुरोगमाः। अनीकेन यथास्वेन शनैरार्छन्त पाण्डवम्॥<br><br>1596: बहुधा तस्य सैन्यस्य व्यूढस्याप्ततः शरैः। अधारयत वेगं स वेलेव तु महोदधेः॥<br><br>1597: ततः प्रहस्य बीभत्सुः कौन्तेयः श्वेतवाहनः। दिव्यमस्त्रं प्रकुर्वाणः प्रत्यायाद् रथसत्तमः॥<br><br>1598: यथा रश्मिभिरादित्यः प्रच्छादयति मेदिनीम्। तथा गाण्डीवनिर्मुक्तैः शरैः पार्थो दिशो दश॥<br><br>1599: न रथानां न चाश्वानां न गजानां न वर्मणाम्। अनिविद्धं शितैर्बाणैरासीद द्वयङ्गुलमन्तरम्॥<br><br>1600: दिव्ययोगाच्च पार्थस्य हयानामुत्तरस्य च। शिक्षाशिल्पोपपन्नत्वादस्त्राणां च परिक्रमात्। वीर्यवत्त्वं दुतं चाग्नयं दृष्ट्वा जिष्णोरपूजयन्॥<br><br>1601: कालाग्निमिव बीभत्सुं निर्दहन्तमिव प्रजाः। नारयः प्रेक्षितुं शेकुर्व्वलन्तमिव पावकम्॥<br><br>1602: तानि ग्रस्तान्यनीकानि रेजुरर्जुनमार्गणैः। शैलं प्रति बलाभ्राणि व्याप्तानीवार्करश्मिभिः॥<br><br>1603: अशोकानां वनानीवच्छननानि बहुशः शुभैः। रेजुः पार्थशरैस्तत्र तदा सैन्यानि भारत॥<br><br>1604: स्रजोऽर्जुनशरैः शीर्णं शुष्यत्पुष्पं हिरण्मयम्। छत्राणि च पताकाश्च खे दधार सदागतिः॥<br><br>1605: स्वबलत्रासनात्रस्ता: परिपेतुर्दिशो दश। रथाङ्गदेशानादाय पार्थच्छिन्नयुगा हयाः॥<br><br>1606: कर्णकक्षविषाणेषु अन्तरोष्ठेषु चैव ह। मर्मस्वङ्गेषु चाहत्यापातयत् समरे गजान्॥<br><br>1607: कौरवाग्रगजानां तु शरीरैर्गतचेतसाम्। क्षणेन संवृता भूमिर्मेधैरिव नभस्तलम्॥<br><br>1608: युगान्तसमये सर्वं यथा स्थावरजङ्गमम्। कालक्षयमशेषेण दहत्यग्रशिखः शिखी। तद्वत् पार्थो महाराज ददाह समरे रिपू॥<br><br>1609: ततः सर्वास्त्रतेजोभिर्धनुषो निस्वनेन च शब्देनामानुषाणां च भूतानां ध्वजवासिनाम्। भैरवं शब्दमत्यर्थं वानरस्य च कुर्वतः॥<br><br>1610: दैवारिपाच्च बीभत्सुस्तस्मिन् दौर्योधने वने। भयमुत्पादयामास बलवानरिमर्दनः॥<br><br>1611: रथशक्तिममित्राणां प्रागेव निपतद् भुवि। सोऽपयात् सहसा पश्चात् साहसाच्चाभ्युपेयिवान्॥<br><br>1612: शरवातैः सुतीक्ष्णाप्रैः समादिष्टैः खगेरिव। अर्जुनस्तु खमावतें लोहितप्राशनैः खगैः॥<br><br>1613: अत्र मध्ये यथार्कस्य रश्मयस्तिग्मतेजसः। दिशासु च तथा राजन्नसंख्याताः शरास्तदा। ॥<br><br>1614: सकृदेवानतं शेकू स्थमभ्यसितुं परे। अलभ्यः पुनस्श्वैस्तु रथात् सोऽतिप्रपादयेत्॥<br><br>1615: ते शरा द्विट्शरीरेषु यथैव न ससज्जिरे। द्विडनीकेषु बीभत्सोर्न ससज्जे रथस्तदा॥<br><br>1616: स तद् विक्षोभयामास ह्यरातिबलवासा। अनन्तभोगो भुजगः क्रीडन्निव महार्णवे॥<br><br>1617: अस्यतो नित्यमत्यर्थं सर्वमेवातिगस्तथा। अश्रुतः श्रूयते भूतैर्धनुर्घोषः किरीटिनः॥<br><br>1618: संततास्तत्र मातङ्गा बाणैरल्पान्तरान्तरे। संवृतास्तेन दृश्यन्ते मेघा इव गभस्तिभिः॥<br><br>1619: दिशोऽनुभ्रमतः सर्वाः सव्यदक्षिणमस्यतः। सततं दृश्यते युद्धे सायकासनमण्डलम्॥<br><br>1620: पतन्त्यरूपेषु यथा चक्षूर्षि न कदाचन। नालक्ष्येषु शराः पेतुस्तथा गाण्डीवधन्वनः॥<br><br>1621: मार्गो गजसहस्रस्य युगपद् गच्छतो वने। यथा भवेत् तथा जज्ञे रथमार्गः किरीटिनः॥<br><br>1622: नूनं पार्थजयैषित्वाच्छक्रः सर्वामरैः सह। हन्त्यस्मानित्यमन्यन्त पार्थेन निहताः परे॥<br><br>1623: कालमर्जुनरूपेण संहरन्तमिव प्रजाः॥<br><br>1624: घ्नन्तमत्यर्थमहितान् विजयं तत्र मेनिरे। कुरुसेनाशरीराणि पार्थेनैवाहतान्यपि। सेदुः पार्थहतानीव पार्थकर्मानुशासनात्॥<br><br>1625: ओषधीनां शिरांसीव द्विषच्छीर्षाणि सोऽन्वयात्। अवनेशुः कुरूणां हि वीर्याण्यर्जुनजाद् भयात्॥<br><br>1626: अर्जुनानिलभिन्नानि वनान्यर्जुनविद्विषाम्। चक्रुर्लोहितधाराभिर्धरणी लोहितान्तराम्॥<br><br>1627: लोहितेन समायुक्तः पांसुभिः पवनोद्धृतैः। बभूवुर्लोहितास्तत्र भृशमादित्यरश्मयः॥<br><br>1628: सार्क खं तत्क्षणेनासीत् संध्यायामिव लोहितम्। अप्यस्तं प्राप्य सूर्योऽपि निवर्तेत न पाण्डवः॥<br><br>1629: तान सर्वान् समरे शूरः पौरुषे समवस्थितान्। दिव्धरस्त्रैरचिन्त्यात्मा सर्वानाछेद् धनुर्धरान्॥<br><br>1630: स तु द्रोणं त्रिसप्तत्या क्षुरप्राणां समार्पयत्। दुःसहं दशभिर्बाणैौणिमष्टाभिरेव च। ॥<br><br>1631: दुःशासनं द्वादशभिः कृपं शारद्वतं त्रिभिः। भीष्मं शान्तनवं षष्ट्या राजानं च शतेन ह। कर्णं च कर्णिना कर्णे विव्याध परवीरहा॥<br><br>1632: तस्मिन् विद्धे महेष्वासे कर्णे सर्वास्त्रकोविदे। हताश्वसूते विरथे ततोऽनीकमभज्यत॥<br><br>1633: तत् प्रभन्नं बलं दृष्ट्वा पार्थमाजिस्थितं पुनः। अभिप्रायं समाज्ञाय वैराटिरिदमब्रवीत्॥<br><br>1634: आस्थाय रुचिरं जिष्णो रथं सारथिना मया। कतमं यास्यसेऽनीकमुक्तो यास्याम्यहं त्वया॥<br><br>1635: अर्जुन उवाच लोहिताश्वमरिष्टं यं वैयाघ्रमनुपश्यसि। नीलां पताकामाश्रित्य रथे तिष्ठन्तमुत्तर॥<br><br>1636: कृपस्यैतदनीकाग्न्यं प्राप्यस्वैतदेव माम्। एतस्य दर्शयिष्यामि शीघ्रास्त्रं दृढधन्विनः॥<br><br>1637: ध्वजे कमण्डलुर्यस्य शातकौम्भमयः शुभः। आचार्य एष हि द्रोण: सर्वशस्त्रभृतां वरः॥<br><br>1638: सदा ममैष मान्यस्तु सर्वशस्त्रभृतामपि। सुप्रसन्नं महावीरं कुरुष्वैनं प्रदक्षिणम्॥<br><br>1639: अत्रैव वावरोहैनमेष धर्मः सनातनः। यदि मे प्रथमं द्रोणः शरीरे प्रहरिष्यति। ततोऽस्य प्रहरिष्यामि नास्य कोपो भवेदिति॥<br><br>1640: आचार्यस्यैष पुत्रो वै अश्वत्थामा महारथः॥<br><br>1641: सदा ममैष मान्यस्तु सर्वशस्त्रभृतामपि। एतस्य त्वं रथं प्राप्य निवर्तेथाः पुनः पुनः॥<br><br>1642: य एष तु स्थानीके सुवर्णकवचावृतः। सेनाग्न्येण तृतीयेन व्यावहार्येण तिष्ठति॥<br><br>1643: यस्य नागो ध्वजाग्रेऽसौ हेमकेतनसंवृतः। धृतराष्ट्रात्मजः श्रीमानेष राजा सुयोधनः॥<br><br>1644: एतस्याभिमुखं वीर रथं पररथारुजम्। प्रापयस्वैष राजा हि प्रमाथी युद्धदुर्मदः॥<br><br>1645: एष द्रोणस्य शिष्याणां शीघ्रास्त्रे प्रथमो मतः। एतस्य दर्शयिष्यामि शीघ्रास्त्रं विपुलं रणे॥<br><br>1646: नागकक्षा तु रुचिरा ध्वजाग्रे यस्य तिष्ठति। एष वैकर्तनः कर्णो विदितः पूर्वमेव ते॥<br><br>1647: एतस्य रथमास्थाय राधेयस्य दुरात्मनः। यत्तो भवेथाः संग्रामे स्पर्धते हि सदा मया॥<br><br>1648: यस्तु नीलानुसारेण पञ्चतारेण केतुना। हस्तावापी बृहद्धन्वा रथे तिष्ठति वीर्यवान्॥<br><br>1649: यस्य तारार्कचित्रोऽसौ ध्वजो स्थवरे स्थितः। यस्यैतत् पाण्डुरं छत्रं विमलं मूर्ध्नि तिष्ठति॥<br><br>1650: महतो रथवंशस्य नानाध्वजपताकिनः। बलाहकाये सूर्यो वा य एष प्रमुखे स्थितः॥<br><br>1651: हैमं चन्द्रार्कसंकाशं कवचं यस्य दृश्यते। जातरूपशिरस्त्राणं मनस्तापयतीव मे॥<br><br>1652: एष शान्तनवो भीष्मः सर्वेषां नः पितामहः। राजश्रियाभिवृद्धश्च सुयोधनवशानुगः॥<br><br>1653: पश्चादेष प्रयातव्यो न मे विजकरो भवेत्। एतेन युध्यमानस्य यत्त: संयच्छ मे हयान्॥<br><br>1654: ततोऽभ्यवहदव्यग्रो वैराटिः सव्यसाचिनाम्। यत्रातिष्ठत् कृपो राजन् योत्स्यमानो धनंजयम्॥<br><br>1655: वैशम्पायन उवाच तान्यनीकान्यदृश्यन्त कुरूणामुग्रधन्विनाम्। संसर्पन्ते यथा मेघा धर्मान्ते मन्दमारुताः॥<br><br>1656: अभ्याशे वाजिनस्तस्थुः समारूढाः प्रहारिणः। भीमरूपाश्च मातङ्गास्तोमराङ्कुशनोदिताः। महामात्रैः समारूढा विचित्रकवचोज्ज्वलाः॥<br><br>1657: ततः शक्रः सुरगणैः समारुह्य सुदर्शनम्। सहोपायात् तदा राजन् विश्वाश्चिमरुतां गणैः॥<br><br>1658: तद् देवयक्षगन्धर्वमहोरगसमाकुलम्। शुशुभेऽभ्रविनिर्मुक्तं ग्रहाणामिव मण्डलम्॥<br><br>1659: अस्त्राणां च बलं तेषां मानुषेषु प्रयुञ्जताम्। तच्च भीमं महद् युद्धं कृपार्जुनसमागमे। द्रष्टुमभ्यागता देवाः स्वविमानैः पृथक् पृथक्॥<br><br>1660: शतं शतसहस्राणां यत्र स्थूणा हिरण्मयी। मणिरत्नमयी चान्या प्रासादं तदधारयत्॥<br><br>1661: ततः कामगमं दिव्यं सर्वरलविभूषितम्। विमानं देवराजस्य शुशुभे खेचरं तदा॥<br><br>1662: तत्र देवास्त्रयस्त्रिंशत् तिष्ठन्ति सहवासवाः। गन्धर्वा राक्षसाः सर्पाः पितरश्च महर्षिभिः॥<br><br>1663: तथा राजा वसुमना बलाक्षः सुप्रतर्दनः। अष्टकश्च शिविश्चैव ययातिर्नहुषो गयः॥<br><br>1664: मनुः पूरू रघुर्भानुः कृशाश्वः सगरो नलः। विमाने देवराजस्य समदृश्यन्त सुप्रभाः॥<br><br>1665: अग्नेरीशस्य सोमस्य वरुणस्य प्रजापतेः। तथा धातुर्विधातुश्च कुबेरस्य यमस्य च॥<br><br>1666: अलम्बुषोग्रसेनानां गन्धर्वस्य च तुम्बुरोः। यथामानं यथोद्देशं विमानानि चकाशिरे॥<br><br>1667: सर्वदेवनिकायाच सिद्धाश्च परमर्षयः। अर्जुनस्य कुरूणां च द्रष्टुं युद्धमुपागताः॥<br><br>1668: दिव्यानां सर्वमाल्यानां गन्धः पुण्योऽथ सर्वशः। प्रससार वसन्ताग्रे वनानामिव भारत॥<br><br>1669: तत्र रत्नानि देवानां समदृश्यन्त तिष्ठताम्। आतपत्राणि वासांसि सजश्च व्यजनानि च॥<br><br>1670: उपाशाम्यद् रजो भौमं सर्वं व्याप्तं मरीचिभिः। दिव्यगन्धानुपादाय वायुर्योधानसेवत॥<br><br>1671: प्रभासितमिवाकाशं चित्ररूपमलंकृतम्। सम्पतद्धिः स्थितैश्चापि नानारत्नविभासितैः॥<br><br>1672: विमानैर्विविधैश्चित्ररुपानीतैः सुरोत्तमैः। वज्रभृच्छुशुभे तत्र विमानस्थैः सुरैर्वृतः॥<br><br>1673: बिभ्रन्मालां महातेजाः पद्मोत्पलसमायुताम्। विप्रेक्ष्यमाणो बहुभिर्नातृप्यत् सुमहाहवम्॥<br><br>1674: वैशम्पायन उवाच दृष्ट्वा व्यूढान्यनीकानि कुरूणां कुरुनन्दन। तत्र वैराटिमामन्त्र्य पार्थो वचनमब्रवीत्॥<br><br>1675: जाम्बूनदमयी वेदी ध्वजे यस्य प्रदृश्यते। तस्य दक्षिणतो याहि कृपः शारद्वतो यतः॥<br><br>1676: वैशम्पायन उवाच धनंजयवचः श्रुत्वा वैराटिस्त्वरितस्ततः। हयान् रजतसंकाशान् हेमभाण्डानचोदयत्॥<br><br>1677: आनुपूर्व्यात् तु तत् सर्वमास्थाय जवमुत्तमम्। प्राहिणोच्चन्द्रसंकाशान् कुपितानिव तान् हयान्॥<br><br>1678: स गत्वा कुरुसेनायाः समीपं हयकोविदः। पुनरावर्तयामास तान् हयान् वातरंहसः॥<br><br>1679: प्रदक्षिणमुपावृत्य मण्डलं सव्यमेव च। कुरून् सम्मोहयामास मत्स्यो यानेन तत्त्ववित्॥<br><br>1680: कृपस्य रथमास्थाय वैराटिरकुतोभयः। प्रदक्षिणमुपावृत्य तस्थौ तस्याग्रतो बली॥<br><br>1681: ततोऽर्जुनः शङ्खवरं देवदत्तं महारवम्। प्रदध्मौ बलमास्थाय नाम विश्राव्य चात्मनः॥<br><br>1682: तस्य शब्दो महानासीद् धम्यमानस्य जिष्णुना। तथा वीर्यवता संख्ये पर्वतस्येव दीर्यतः॥<br><br>1683: पूजयांचक्रिरे शङ्ख कुरवः सहसैनिकाः। अर्जुनेन तथा ध्मातः शतधा यन्न दीर्यते॥<br><br>1684: दिवमावृत्य शब्दस्तु निवृत्तः शुश्रुवे पुनः। सृष्टो मघवता वज्रः प्रपतन्निव पर्वते॥<br><br>1685: एतस्मिन्नन्तरे वीरो बलवीर्यसमन्वितः। अर्जुनं प्रति संरब्धः कृपः परमदुर्जयः। अमृष्यमाणस्तं शब्दं कृपः शारद्वतस्तदा॥<br><br>1686: अर्जुनं प्रति संरब्धो युद्धार्थी स महारथः। महोदधिजमादाय दध्मौ वेगेन वीर्यवान्॥<br><br>1687: स तु शब्देन लोकांस्त्रीनावृत्य रथिनां वरः। धनुरादाय सुमहज्ज्याशब्दमकरोत् तदा॥<br><br>1688: तौ रथौ सूर्यसंकाशौ योत्स्यमानौ महाबलौ। शारदाविव जीमूतौ व्यरोचेतां व्यवस्थितौ॥<br><br>1689: ततः शारद्वतस्तूर्णं पार्थं दशभिराशुगैः। विव्याध परवीरघ्नं निशितैर्मर्मभेदिभिः॥<br><br>1690: पार्थोऽपि विश्रुतं लोके गाण्डीवं परमायुधम्। विकृष्य चिक्षेप बहून् नाराचान् मर्मभेदिनः॥<br><br>1691: तान् प्राप्ताञ्छितैर्बाणैर्नाराचान् रक्तभोजनान्। कृपश्चिच्छेद पार्थस्य शतशोऽथ सहस्रशः॥<br><br>1692: ततः पार्थस्तु संक्रुद्धश्चित्रान् मार्गान् प्रदर्शयन्। दिशः संछादयन् बाणैः प्रदिशश्च महारथः। एकच्छायमिवाकाशमकरोत् सर्वतः प्रभुः॥<br><br>1693: प्राच्छादयदमेयात्मा पार्थः शरशतैः कृपम्। स शरैरर्दितः क्रुद्धः शितैरग्निशिखोपमैः॥<br><br>1694: तूर्णं दशसहस्रेण पार्थमप्रतिमौजसम्। अर्दयित्वा महात्मानं ननर्द समरे कृपः॥<br><br>1695: ततः कनकपर्वाग्रैर्वीरः संनतपर्वभिः। त्वरन् गाण्डीवनिर्मुक्तैरर्जुनस्तस्य वाजिनः॥<br><br>1696: चतुर्भिश्चतुरस्तीक्ष्णैरविध्यत् परमेषुभिः। हया निशितैर्बाणैर्व्वलद्भिरिव पन्नगैः। उत्पेतुः सहसा सर्वे कृपः स्थानादथाच्यवत्॥<br><br>1697: च्युतं तु गौतमं स्थानात् समीक्ष्य कुरुनन्दनः। ते नाविध्यत् परवीरघ्नो रक्षमाणोऽस्य गौरवम्॥<br><br>1698: स तु लब्ध्वा पुनः स्थानं गौतमः सव्यसाचिनम्। विव्याध दशभिर्बाणैस्त्वरितः कङ्कपत्रिभिः॥<br><br>1699: ततः पार्थो धनुस्तस्य भल्लेन निशितेन ह। चिच्छेदैकेन भूयश्च हस्तावापमथाहरत्॥<br><br>1700: अथास्य कवचं बाणैर्निशितैर्मर्मभेदिभिः। व्यधमन्न च पार्थोऽस्य शरीरमवपीडयत्॥<br><br>1701: तस्य निर्मुच्यमानस्य कवचात् काय आवभौ। समये मुच्यमानस्य सर्पस्येव तनुर्यथा॥<br><br>1702: छिन्ने धनुषि पार्थेन सोऽन्यदादाय कार्मुकम्। चकार गौतमः सज्यं तदद्भुतमिवाभवत्॥<br><br>1703: स तदप्यस्य कौन्तेयश्चिच्छेद नतपर्वणा। एवमन्यानि चापानि बहूनि कृतहस्तवत्। शारद्वतस्य चिच्छेद पाण्डवः परवीरहा॥<br><br>1704: सच्छिन्नधनुरादाय रथशक्तिं प्रतापवान्। प्राहिणोत् पाण्डुपुत्राय प्रदीप्तामशनीमिव। ॥<br><br>1705: तामर्जुनस्तदाऽऽयान्तीं शक्तिं हेमविभूषिताम्। वियद्गतां महोल्काभां चिच्छेद दशभिः शरैः॥<br><br>1706: सापतद् शतधा छिन्ना भूमौ पार्थेन धीमता॥<br><br>1707: युगपच्चैव भल्लैस्तु ततः सज्यधनुः कृपः। तमाशु निशितैः पार्थं बिभेद दशभिः शरैः॥<br><br>1708: ततः पार्थो महातेजा विशिखानग्नितेजसः। चिक्षेप समरे क्रुद्धस्त्रयोदश शिलाशितान्॥<br><br>1709: अथास्य युगमेकेन चतुर्भिश्चतुरो हयान्। षष्ठेन च शिरः कायाच्छरेण रथसारथेः॥<br><br>1710: त्रिभिस्त्रिवेणुं समरे द्वाभ्यामक्षं महारथः। द्वादशेन तु भल्लेन चकर्तास्य ध्वजं तदा॥<br><br>1711: ततो वज्रनिकाशेन फाल्गुनः प्रहसन्निव। त्रयोदशेनेन्द्रसमः कृपं वक्षस्यविध्यत॥<br><br>1712: सच्छिन्नधन्वा विरथो हताश्वो हतसारथिः। गदापाणिरवप्लुत्य तूर्णं चिक्षेप तां गदाम्॥<br><br>1713: सा च मुक्ता गदा गुर्वी कृपेण सुपरिष्कृता। अर्जुनेन शरैर्नुन्ना प्रतिमार्गमथागमत्॥<br><br>1714: तं तु योधाः परीप्सन्तः शारद्वतममर्षणम्। सर्वतः समरे पार्थं शरवर्षेरवाकिरन्॥<br><br>1715: ततो विराटस्य सुतः सव्यमावृत्य वाजिनः। यमकं मण्डलं कृत्वा तान् योधान् प्रत्यवारयत्॥<br><br>1716: ततः कृपमुपादाय विरथं ते नरर्षभाः। अपजहुर्महावेगा कुन्तीपुत्राद् धनंजयात्॥<br><br>1717: वैशम्पायन उवाच कृपेऽपनीते द्रोणस्तु प्रगृह्य सशरं धनुः। अभ्यद्रवदनाधृष्यः शोणाश्वः श्वेतवाहनम्॥<br><br>1718: स तु रुक्मरथं दृष्ट्वा गुरुमायान्तमन्तिकात्। अर्जुनो जयतां श्रेष्ठ उत्तरं वाक्यमब्रवीत्॥<br><br>1719: अर्जुन उवाच यत्रैषा काञ्चनी वेदी ध्वजे यस्य प्रकाशते। उच्छ्रिता प्रवरे दण्डे पताकाभिलरकृता। अत्र मां वह भद्रं ते द्रोणानीकाय सारथे॥<br><br>1720: अश्वाः शोणाः प्रकाशन्ते बृहन्तश्चारुवाहिनः। स्निग्धविदुमसंकाशास्ताम्रास्याः प्रियदर्शनाः। युक्ता रथवरे यस्य सर्वशिक्षाविशारदाः॥<br><br>1721: दीर्घबाहुर्महातेजा बलरूपसमन्वितः। सर्वलोकेषु विक्रान्तो भारद्वाजः प्रतापवान्॥<br><br>1722: बुद्ध्या तुल्यो ह्युशनसा बृहस्पतिसमो नये। वेदास्तथैव चत्वारो ब्रह्मचर्यं तथैव च॥<br><br>1723: ससंहाराणि सर्वाणि दिव्यान्यस्त्राणि मारिष। धनुर्वेदश्च कात्र्येन यस्मिन् नित्यं प्रतिष्ठितः॥<br><br>1724: क्षमा दमश्च सत्यं च आनृशंस्यमथार्जवम्। एते चान्ये च बहवो यस्मिन् नित्यं द्विजे गुणाः॥<br><br>1725: तेनाहं योद्धमिच्छामि महाभागेन संयुगे। तस्मात् तं प्रापयाचार्यं क्षिप्रमुत्तर वाहय॥<br><br>1726: वैशम्पायन उवाच अर्जुननैवमुक्तस्तु वैराटिहेमभूषणान्। चोदयामास तानश्वान् भारद्वाजथं प्रति॥<br><br>1727: तमापतन्तं वेगेन पाण्डवं रथिनां वरम्। द्रोणः प्रत्युद्ययौ पार्थं मत्तो मत्तमिव द्विपम्॥<br><br>1728: ततः प्राध्मापयच्छङ्ख भेरीशतनिनादिनम्। प्रचुक्षुभे बलं सर्वमुद्भूत इव सागरः॥<br><br>1729: अथ शोणान् सदश्वांस्तान् हंसवर्णैमनोजवैः। मिश्रितान् समरे दृष्ट्वा व्यस्मयन्त रणे नराः॥<br><br>1730: तौ स्थौ वीर्यसम्पन्नौ दृष्ट्वा संग्राममूर्धनि। आचार्यशिष्यावजितौ कृतविद्यौ मनस्विनौ॥<br><br>1731: समाश्लिष्टौ तदान्योन्यं द्रोणपार्थो महाबलौ। दृष्ट्वा प्राकम्पत मुहुर्भरतानां महद् बलम्॥<br><br>1732: हर्षयुक्तस्ततः पार्थः प्रहसन्निव वीर्यवान्। रथं रथेन द्रोणस्य समासाद्य महारथः॥<br><br>1733: अभिवाद्य महाबाहुः सामपूर्वमिदं वचः। उवाच श्लक्ष्णया वाचा कौन्तेयः परवीरहा। ॥<br><br>1734: उषिताः स्मो वने वासं प्रतिकर्म चिकीर्षवः। कोपं नार्हसि नः कर्तुं सदा समरदुर्जय॥<br><br>1735: अहं तु प्रहते पूर्वं प्रहरिष्यामि तेऽनघ। इति मे वर्तते बुद्धिस्तद् भवान् कर्तुमर्हति॥<br><br>1736: ततोऽस्मै प्राहिणोद् द्रोणः शरानधिकविंशतिम्। अप्राप्तांश्चैव तान् पार्थश्चिच्छेद कृतहस्तवत्॥<br><br>1737: ततः शरसहस्रेण रथं पार्थस्य वीर्यवान्। अवाकिरत् ततो द्रोणः शीघ्रमस्त्रं विदर्शयन्॥<br><br>1738: हयांश्च रजतप्रख्यान कङ्कपत्रैः शिलाशितैः। अवाकिरदमेयात्मा पार्थं संकोपयन्निव॥<br><br>1739: एवं प्रववृते युद्धं भारद्वाजकिरीटिनोः। समं विमुञ्चतो संख्ये विशिस्वान् दीप्ततेजसः॥<br><br>1740: तावुभौ ख्याकर्माणावुभौ वायुसमौ जवे। उभौ दिव्यास्त्रविदुषावुभावुत्तमतेजसौ। क्षिपन्तौ शरजालानि मोहयामासतुर्नुपान्॥<br><br>1741: व्यस्मयन्त ततो योधा ये तत्रासन् समागताः। शरान् विसृजतोस्तूर्णं साधु साध्वित्यपूजयन्॥<br><br>1742: द्रोणं हि समरे कोऽन्यो योद्धुमर्हति फाल्गुनात्। रौद्रः क्षत्रियधर्मोऽयं गुरुणा यदयुध्यता इत्यब्रुवढानास्तत्र संग्रामशिरसि स्थिताः॥<br><br>1743: वीरौ तावभिसंरब्धौ संनिकृष्टौ महाभुजौ। छादयेतां शरव्रातैरन्योन्यमपराजितौ॥<br><br>1744: विस्फार्य सुमहच्चापं हेमपृष्ठं दुरासदम्। भारद्वाजोऽथ संक्रुद्धः फाल्गुनं प्रत्यविध्यत॥<br><br>1745: स सायकमयैर्जालैरर्जुनस्य रथं प्रति। भानुमद्भिः शिलाघौतैर्भानोराच्छादयत् प्रभाम्॥<br><br>1746: पार्थं च सुमहाबाहुर्महावेगैर्महारथः। विव्याध निशितैर्बाणैर्मेघो वृष्ट्येव पर्वतम्॥<br><br>1747: तथैव दिव्यं गाण्डीवं धनुरादाय पाण्डवः। शत्रुघ्नं वेगवान् हृष्टो भारसाधनमुत्तमम्॥<br><br>1748: विससर्ज शरांश्चित्रान् सुवर्णविकृतान् बहून्। नाशयन् शरवर्षाणि भारद्वाजस्य वीर्यवान्। तूर्णं चापविनिर्मुक्तैस्तदद्भुतमिवाभवत्॥<br><br>1749: स रथेन चरन् पार्थः प्रेक्षणीयो धनंजयः। युगपद् दिक्षु सर्वासु सर्वतोऽस्त्राण्यदर्शयत्॥<br><br>1750: एकच्छायमिवाकाशं बाणैश्चक्रे समन्ततः। नादृश्यत तदा द्रोणो नीहारेणेव संवृतः॥<br><br>1751: तस्याभवत् तदा रूपं संवृतस्य शरोत्तमैः। जाज्वल्यमानस्य तदा पर्वतस्येव सर्वतः॥<br><br>1752: दृष्ट्वा तु पार्थस्य रणे शरैः स्वरथमावृतम्। स विस्फार्य धनुः श्रेष्ठं मेघस्तनितनिस्वनम्॥<br><br>1753: अग्निचक्रोपमं घोरं व्यकर्षत् परमायुधम्। व्यशातयच्छरांस्तांस्तु द्रोणः समितिशोभनः॥<br><br>1754: महानभूत् ततः शब्दो वंशानामिव दह्यताम्॥<br><br>1755: जाम्बूनदमयैः पुढेश्चित्रचापविनिर्गतैः। प्राच्छादयदमेयात्मा दिशः सूर्यस्य च प्रभाम्॥<br><br>1756: ततः कनकपुङ्खानां शराणां नतपर्वणाम्। वियच्चराणां वियति दृश्यन्ते बहरो व्रजाः॥<br><br>1757: द्रोणस्य पुङ्खसक्ताच प्रभवन्तः शरासनात्। एको दीर्घ इवादृश्यदाकाशे संहतः शरः॥<br><br>1758: एवं तौ स्वर्णविकृतान् विमुञ्चन्तौ महाशरान्। आकाशं संवृतं वीरावुल्काभिरिव चक्रतुः॥<br><br>1759: शरास्तयोस्तु विबभुः कङ्कबर्हिणवाससः। पङ्क्त्यः शरदि खस्थानां हंसानां चरतामिव॥<br><br>1760: युद्धं समभवत् तत्र सुसंरब्धं महात्मनोः। द्रोणपाण्डवयो?रं वृत्रवासवयोरिव॥<br><br>1761: तौ गजाविव चासाद्य विषाणाप्रैः परस्परम्। शरैः पूर्णायतोत्सृष्टैरन्योन्यमभिजघ्नतुः॥<br><br>1762: तौ व्यवाहरतां युद्धे संरब्धौ रणशोभिनौ। उदीरयन्तौ समरे दिव्यान्यस्त्राणि भागशः॥<br><br>1763: अथ त्वाचार्यमुख्येन शरान् सृष्टाञ्छिलाशितान्। न्यवारयच्छितैर्बाणैर्जुनो जयतां वरः॥<br><br>1764: दर्शयन् वीक्षमाणानामस्त्रमुग्रपराक्रमः। इषुभिस्तूर्णमाकाशं बहुभिश्च समावृणोत्॥<br><br>1765: जिघांसन्तं नरव्याघ्रमर्जुनं तिग्मतेजसम्। आचार्यमुख्यः समरे द्रोणः शस्त्रभृतां वरः। अर्जुनेन सहाक्रीडच्छरैः संनतपर्वभिः॥<br><br>1766: दिव्यान्यस्त्राणि वर्षन्तं तस्मिन् वै तुमुले रणे। अस्त्रैरस्त्राणि संवार्य फाल्गुनं समयोधयत्॥<br><br>1767: तयोरासीत् सम्प्रहारः क्रुद्धयोर्नरसिंहयोः। अमर्षिणोस्तदान्योन्यं देवदानवयोरिव॥<br><br>1768: ऐन्द्र वायव्यमाग्नेयमस्त्रमस्त्रेण पाण्डवः। द्रोणेन मुक्तमानं तु ग्रसति स्म पुनः पुनः॥<br><br>1769: एवं शूरौ महेष्वासौ विसृजन्तौ शिताञ्छरान्। एकच्छायं चक्रतुस्तावाकाशं शरवृष्टिभिः॥<br><br>1770: तत्रार्जुनेन मुक्तानां पततां वै शरीरिषु। पर्वतेष्विव वज्राणां शराणां श्रूयते स्वनः॥<br><br>1771: ततो नागा रथाश्चैव वाजिनश्च विशाम्पते। शोणिताक्ता व्यदृश्यन्त पुष्पिता इव किंशुकाः॥<br><br>1772: बाहुभिश्च सकेयूरैर्विचित्रैश्च महारथैः। सुवर्णचित्रैः कवचैर्ध्वजैश्च विनिपातितैः॥<br><br>1773: योधैश्च निहतैस्तत्र पार्थबाणप्रपीडितैः। बलमासीत् समुद्घान्तं द्रोणार्जुनसमागमे॥<br><br>1774: विधुन्वानौ तु तौ तत्र धनुषी भारसाधने। आच्छादयेतामन्योन्यं ततक्षतुरथेषुभिः॥<br><br>1775: तयोः समभवद् युद्धं तुमुलं भरतर्षभ। द्रोणकौन्तेययोस्तत्र बलिवासवयोरिव॥<br><br>1776: अथ पूर्णायतोत्सृष्टैः शरैः संनतपर्वभिः। व्यदारयेतामन्योन्यं प्राणद्यूते प्रवर्तिते॥<br><br>1777: अथान्तरिक्षे नादोऽभूद् द्रोणं तत्र प्रशंसताम्। दुष्करं कृतवान् द्रोणो यदर्जुनमयोधयत्॥<br><br>1778: प्रमाथिनं महावीर्यं दृढमुष्टिं दुरासदम्। जेतारं देवदैत्यानां सर्वेषां च महारथम्॥<br><br>1779: अविभ्रमं च शिक्षां च लाघवं दूरपातिताम्। पार्थस्य समरे दृष्ट्वा द्रोणस्याभूच्च विस्मयः॥<br><br>1780: अथ गाण्डीवमुद्यम्य दिव्य धनुरमर्षणः। विचकर्ष रणे पार्थो बाहुभ्यां भरतर्षभ॥<br><br>1781: तस्य बाणमयं वर्षं शलभानामिवायतिम्। दृष्ट्वा ते विस्मिताः सर्वे साधु साध्वित्यपूजयन्॥<br><br>1782: ६५। न च बाणान्तरे वायुरस्य शक्नोति सर्पितम्। अनिशं संदधानस्य शरानुत्सृजतस्तथा॥<br><br>1783: ददर्श नान्तरं कश्चित् पार्थस्याददतोऽपि च॥<br><br>1784: तथा शीघ्रास्त्रयुद्धे तु वर्तमाने सुदारुणे। शीघ्रं शीघ्रतरं पार्थः शरानन्यानुदीरयत्॥<br><br>1785: ततः शतसहस्राणि शराणां नतपर्वणाम्। युगपत् प्रापतस्तत्र द्रोणस्य रथमन्तिकात्॥<br><br>1786: कीर्यमाणे तदा द्रोणे शरैर्गाण्डीवधन्वना। हाहाकारो महानासीत् सैन्यानां भरतर्षभ॥<br><br>1787: पाण्डवस्य तु शीघ्रास्त्रं मघवा प्रत्यपूजयत्। गन्धर्वाप्सरसाचैव ये च तत्र समागताः॥<br><br>1788: ततो वृन्देन महता स्थानां रथयूथपः। आचार्यपुत्रः सहसा पाण्डवं पर्यवारयत्॥<br><br>1789: अश्वत्थामा तु तत् कर्म हृदयेन महात्मनः। पूजयामास पार्थस्य कोपं चास्याकरोद् भृशम्॥<br><br>1790: स मन्युवशमापन्नः पार्थमभ्यद्रवद् रणे। किरज्छरसहस्राणि पर्जन्य इव वृष्टिमान्॥<br><br>1791: आवृत्य तु महाबाहुर्यतो द्रौणिस्ततो हयान्। अन्तरं प्रददौ पार्थो द्रोणस्य व्यपसर्पितुम्॥<br><br>1792: स तु लब्ध्वान्तरं तूर्णमपायाज्जवनैर्हयैः। छिन्नवर्मध्वजः शूरो निकृत्तः परमेषुभिः॥<br><br>1793: वैशम्पायन उवाच ततो द्रौणिर्महाराज प्रययावर्जुनं रणे। तं पार्थः प्रतिजग्राह वायुवेगमिवोद्धतम्। शरजालेन महता वर्षमाणमिवाम्बुदम्॥<br><br>1794: तयोर्देवासुरसमः संनिपातो महानभूत्। किरतोः शरजालानि वृत्रवासवयोरिव॥<br><br>1795: न स्म सूर्यस्तदा भाति न च वाति समीरणः। शरजालावृते व्योम्निच्छायाभूते समन्ततः॥<br><br>1796: महांश्चटचटाशब्दो योधयोर्हन्यमानयोः। दह्यतामिव वेणूनामासीत् परपुरंजय॥<br><br>1797: हयानस्यार्जुनः सर्वान् कृतवानल्पजीवितान्। राजन् न प्रजानन्त दिशं काञ्चन मोहिताः॥<br><br>1798: ततो द्रौणिर्महावीर्यः पार्थस्य विचरिष्यतः। विवरं सूक्ष्ममालोक्य ज्यां चिच्छेद क्षुरेण ह। तदस्यापूजयन् देवाः कर्म दृष्ट्वातिमानुषम्॥<br><br>1799: द्रोणो भीष्मश्च कर्णश्च कृपश्चैव महारथाः। साधु साध्विति भाषन्तोऽपूजयन् कर्म तस्य तत्॥<br><br>1800: ततो द्रौणिर्धनुः श्रेष्ठमपकृष्य स्थर्षभम्। पुनरेवाहनत् पार्थं हृदये कङ्कपत्रिभिः॥<br><br>1801: ततः पार्थो महाबाहुः प्रहस्य स्वनवत् तदा। योजयामास नवया मौळ गाण्डीवमोजसा॥<br><br>1802: ततोऽर्धचन्द्रमावृत्य तेन पार्थः समागमत्। वारणेनेव मत्तेन मत्तो वारणयूथपः॥<br><br>1803: ततः प्रववृते युद्धं पृथिव्यामेकवीरयोः। रणमध्ये द्वयोरेवं सुमहल्लोमहर्षणम्॥<br><br>1804: तौ वीरौ ददृशुः सर्वे कुरवो विस्मयान्विताः। युध्यमानौ महावीर्यो यूथपाविव संगतौ॥<br><br>1805: तौ समाजघ्नतुर्वीरावन्योन्यं पुरुषर्षभौ। शरैराशीविषाकारैर्बलद्धिरिव पन्नगैः॥<br><br>1806: अक्षय्याविषुधी दिव्यौ पाण्डवस्य महात्मनः। तेन पार्थो रणे शूरस्तस्थौ गिरिरिवाचलः॥<br><br>1807: अश्वत्थाम्नः पुनर्बाणा: क्षिप्रमभ्यस्यतो रणे। जग्मुः परिक्षयं तूर्ममभूत् तेनाधिकोऽर्जुनः॥<br><br>1808: ततः कर्णो महाचापं विकृष्याभ्यधिकं तदा। अवाक्षिपत् ततः शब्दो हाहाकारो महानभूत्॥<br><br>1809: ततश्चक्षुर्दधे पार्थो यत्र विस्फार्यते धनुः। ददर्श तत्र राधेयं तस्य कोपो व्यवर्धत॥<br><br>1810: स रोषवशमापन्नः कर्णमेव जिघांसया। तमैक्षत विवृत्ताभ्यां नेत्राभ्यां कुरुपुङ्गवः॥<br><br>1811: तथा तु विमुखे पार्थे द्रोणपुत्रस्य सायकान्। त्वरिताः पुरुषा राजन्नुपाजह्वः सहस्रशः॥<br><br>1812: उत्सृज्य च महाबाहुद्रौणपुत्रं धनंजयः। अभिदुद्राव सहसा कर्णमेव सपत्नजित्॥<br><br>1813: तमभिद्रुत्य कौन्तेयः क्रोधसंरक्तलोचनः। कामयन् द्वैरथं तेन युद्धं वचनमब्रवीत्॥<br><br>1814: यत् ते सभामध्ये अर्जुन उवाच कर्ण बहु वाचा विकत्थितम्। न मे युधि समोऽस्तीति तदिदं समुपस्थितम्॥<br><br>1815: सोऽद्य कर्ण मया साधु व्यवहृत्य महामृधे। ज्ञास्यस्यबलमात्मानं न चान्यानवमंस्यसे॥<br><br>1816: अवोचः परुषा वाचो धर्ममुत्सृज्य केवलम्। इदं तु दुष्करं मन्ये यदिदं ते चिकीर्षितम्॥<br><br>1817: यत् त्वया कथितं पूर्व मामनासाद्य किंचना तदद्य कुरु राधेय कुरुमध्ये मया सह॥<br><br>1818: यत् सभायां स पाञ्चालीं क्लिश्यमानां दुरात्मभिः। दृष्टवानसि तस्याद्य फलमाप्नुहि केवलम्॥<br><br>1819: धर्मपाशनिबद्धेन यन्मया मर्षितं पुरा। तस्य राधेय कोपस्यं विजयं पश्य मे मृधे॥<br><br>1820: वने द्वादश वर्षाणि यानि सोढानि दुर्मते। तस्याद्य प्रतिकोपस्य फलं प्राप्नुहि सम्प्रति॥<br><br>1821: एहि कर्ण मया साधू प्रतियुध्यस्व सङ्गरे। प्रेक्षकाः कुरवः सर्वे भवन्तु तव सैनिकाः॥<br><br>1822: कर्ण उवाच ब्रवीषि वाचा यत् पार्थ कर्मणा तत् समाचर। अतिशेते हि ते वाक्यं कर्मैतत् प्रथितं भुवि॥<br><br>1823: यत् त्वया मर्षितं पूर्वं तदशक्तेन मर्षितम्। इतो गृह्णीमहे पार्थ तव दृष्ट्वा पराक्रमम्॥<br><br>1824: धर्मपाशनिबद्धेन यत् त्वया मर्षितं पुरा। तथैव बद्धमात्मानमबद्धमिव मन्यसे॥<br><br>1825: यदि तावद् वने वासो यथोक्तश्चरितस्त्वया। तत् त्वं धर्मार्थवित् क्लिष्टः स मया योद्भुमिच्छसि। यदि शक्रः स्वयं पार्थ युध्यते तव कारणात्। तथापि न व्यथा काचिन्मम स्याद् विक्रमिष्यतः। । १३। अयं कौन्तेय कामस्ते नचिरात् समुपस्थितः। योत्स्यसे हि मया सार्धमद्य द्रक्ष्यसि मे बलम्॥<br><br>1826: अर्जुन उवाच इदानीमेव तावत् त्वमपयातो रणान्मम। तेन जीवसि राधेय निहतस्त्वनुजस्तव॥<br><br>1827: भ्रातरं घातयित्वा कस्त्यक्त्वा रणशिरच कः। त्वदन्यः कः पुमान् सत्सु ब्रूयादेवं व्यवस्थितः॥<br><br>1828: वैशम्पायन उवाच इति कर्ण ब्रुवन्नेव बीभत्सुरपराजितः। अभ्ययाद् विसृजन् बाणान् कायावरणभेदिनः॥<br><br>1829: प्रतिजग्राह तं कर्णः प्रीयमाणो महारथः। महता शरवर्षेण वर्षमाणमिवाम्बुदम्॥<br><br>1830: उत्पेतुः शरजालानि घोररूपाणि सर्वशः। अविध्यदश्वान बाह्वोच हस्तावापं पृथक् पृथक्॥<br><br>1831: सोऽमृष्यमाण: कर्णस्य निषङ्गस्यावलम्बनम्। चिच्छेद निशिताग्रेण शरेण नतपर्वणा॥<br><br>1832: उपासनादुपादाय कर्णो बाणानथापरान्। विव्याध पाण्डवं हस्ते तस्य मुष्टिरशीर्यत॥<br><br>1833: ततः पार्थो महाबाहुः कर्णस्य धनुरच्छिनत्। स शक्तिं प्राहिणोत् तस्मै तां पार्थो व्यधमच्छरैः॥<br><br>1834: ततोऽनुपेतुर्बहवो राधेयस्य पदानुगाः। तांश्च गाण्डीवनिर्मुक्तैः प्राहिणोद् यमसादनम्॥<br><br>1835: ततोऽस्याश्वाञ्छरैस्तीक्ष्णैर्बीभत्सु रसाधनैः। आकर्णमुक्तैरवधीत् ते हताः प्रापतन् भुवि॥<br><br>1836: अथापरेण बाणेन ज्वलितेन महौजसा। विव्याध कर्णं कौन्तेयस्तीक्ष्णेनोरसि वीर्यवान्॥<br><br>1837: तस्य भित्त्वा तनुत्राणं कायमभ्यगमच्छरः। ततः स तमसाऽऽविष्टो न स्म किंचित् प्रजज्ञिवान्॥<br><br>1838: स गाढवेदनो हित्वा रणं प्रायादुदङ्मखः। ततोऽर्जुन उदक्रोशदुत्तरश्च महारथः॥<br><br>1839: वैशम्पायन उवाच ततो वैकर्तनं जित्वा पार्थो वैराटिमब्रवीत्। एतन्मां प्रापयानीकं यत्र तालो हिरण्मयः॥<br><br>1840: अत्र शान्तनवो भीष्मो रथेऽस्माकं पितामहः। काङ्क्षमाणो मया युद्धं तिष्ठत्यमरदर्शनः॥<br><br>1841: अथ सैन्यं महद् दृष्ट्वा रथनागहयाकुलम्। अब्रवीदुत्तरः पार्थमपविद्धः शरैर्भृशम्॥<br><br>1842: नाहं शक्ष्यामि वीरेह नियन्तुं ते हयोत्तमान्। विषीदन्ति मम प्राणा मनो विह्वलतीव मे॥<br><br>1843: अस्त्राणामिव दिव्यानां प्रभावः सम्प्रयुज्यताम्। त्वया च कुरुभिश्चैव द्रवन्तीव दिशो दश॥<br><br>1844: गन्धेन मूर्च्छितश्चाहं वसारुधिरमेदसाम्। द्वैधीभूतं मनो मेऽद्य तव चैव प्रपश्यतः॥<br><br>1845: अदृष्टपूर्वः शूराणां मया संख्ये समागमः। पदापातेन महता शङ्खानां निस्वनेन च॥<br><br>1846: सिंहनादैश्च शूराणां गजानां बृंहितैस्तथा। गाण्डीवशब्देन भृशमशनिप्रतिमेन च। श्रुतिः स्मृतिश्च मे वीर प्रणष्टा मूढचेतसः॥<br><br>1847: अलातचक्रप्रतिमं मण्डलं सततं त्वया। व्याक्षिप्यमाणं समरे गाण्डीवं च प्रकर्षता। दृष्टिः प्रचलिता वीर हृदयं दीर्यतीव मे॥<br><br>1848: वपुश्चोग्रं तव रणे क्रुद्धस्येव पिनाकिनः। व्यायच्छतस्तव भुजं दृष्ट्वा भीमं भवत्यपि॥<br><br>1849: नाददानं न संधानं न मुञ्चन्तं शरोत्तमान्। त्वामहं सम्प्रपश्यामि पश्यन्नपि न चेतनः॥<br><br>1850: अवसीदन्ति मे प्राणा भूरियं चलतीव च। न च प्रतोदं रश्मींश्च संयन्तुं शक्तिरस्ति मे॥<br><br>1851: अर्जुन उवाच मा भैषीः स्तम्भयात्मानं त्वयापि नरपुङ्गवा अत्यद्भुतानि कर्माणि कृतानि रणमूर्धनि॥<br><br>1852: राजपुत्रोऽसि भद्रं ते कुले मत्स्यस्य विश्रुते। जातस्त्वं शत्रुदमने नावसीदितुमर्हसि। ॥<br><br>1853: धृतिं कृत्वा सुविपुलां राजपुत्र रथे मम। युध्यमानस्य समरे हयान् संयच्छ शत्रुहन्। ॥<br><br>1854: वैशम्पायन उवाच एवमुक्त्वा महाबाहुर्वैराटि नरसत्तमः। अर्जुनो रथिनां श्रेष्ठ उत्तरं वाक्यमब्रवीत्॥<br><br>1855: सेनाग्रमाशु भीष्मस्य प्रापयस्वैतदेव माम्। आच्छेत्स्याम्यहमेतस्य धनुर्ध्यामपि चाहवे॥<br><br>1856: अस्यन्तं दिव्यमस्त्रं मां चित्रमद्य निशामय। शतह्रदामिवायान्तीं स्तनयित्नोरिवाम्बरे॥<br><br>1857: सुवर्णपृष्ठं गाण्डीवं द्रक्ष्यन्ति कुरवो मम। दक्षिणेनाथ वामेन कतरेण स्विदस्यति॥<br><br>1858: इति मां सङ्गताः सर्वे तर्कयिष्यन्ति शत्रवः। शोणितोदां रथावर्ती नागनक्रां दुरत्ययाम्। नदी प्रस्कन्दयिष्यामि परलोकप्रवाहिनीम्॥<br><br>1859: पाणिपादशिरः पृष्ठबाहुशाखानिरन्तरम्। वनं कुरूणां छेत्स्यामि शरैः संनतपर्वभिः॥<br><br>1860: जयतः कौरवीं सेनामेकस्य मम धन्विनः। शतं मार्गा भविष्यन्ति पावकस्येव कानने॥<br><br>1861: मया चक्रमिवाविद्धं सैन्यं द्रक्ष्यसि केवलम्। इष्वस्त्रे शिक्षितं चित्रमहं दर्शयितास्मि ते॥<br><br>1862: असम्भ्रान्तो रथे तिष्ठ समेषु विषमेषु च। दिवमावृत्य तिष्ठन्तं गिरिं भिन्द्यां स्म पत्रिभिः॥<br><br>1863: अहमिन्द्रस्य वचनात् संग्रामेऽभ्यहनं पुरा। पौलोमान् कालखढ्वांश्च सहस्राणि शतानि च॥<br><br>1864: अहमिन्द्राद् दृढां मुष्टिं ब्रह्मणः कृतहस्तताम्। प्रगाढे तुमुलं चित्रमिति विद्धि प्रजापतेः॥<br><br>1865: अहं पारे समुद्रस्य हिरण्यपुरवासिनाम्। जित्वा षष्टिं सहस्राणि रथिनामुग्रधन्विनाम्॥<br><br>1866: शीर्यमाणानि कूलानि प्रवृद्धेनेव वारिणा। मया कुरूणां वृन्दानि पात्यमानानि पश्य वै॥<br><br>1867: ध्वजवृक्षं पत्तितृणं रथसिंहगणायुतम्। वनमादीपयिष्यामि कुरूणामस्वतेजसा॥<br><br>1868: तानहं रथनीडेभ्यः शरैः संनतपर्वभिः। यत्तान् सर्वानतिबलान् योत्स्यमानानवस्थितान्। एकः संकालयिष्यामि वज्रपाणिरिवासुरान्। । रौद्र रुद्राद्रहं शस्त्रं वारुणं वरुणादपि। अस्त्रमाग्नेयमग्नेश्च वायव्यं मातरिश्वनः। वज्रादीनि तथास्त्राणि शक्रादहमवाप्तवान्॥<br><br>1869: धार्तराष्ट्रवनं घोर नरसिंहाभिरक्षितम्। अहमुत्पाटयिष्यामि वैराटे व्येतु ते भयम्॥<br><br>1870: वैशम्पायन उवाच एवमाश्चासितस्तेन वैराटिः सव्यसाचिना। व्यवागाहद् स्थानीकं भीमं भीष्माभिरक्षितम्॥<br><br>1871: तमायान्तं महाबाहुं जिगीषन्तं रणे कुरून्। अभ्यवारयदव्यग्रः कूरकर्माऽऽपगासुतः॥<br><br>1872: तस्य जिष्णुरुपावृत्य ध्वजं मूलादपातयत्। विकृष्य कलधौताप्रैः स विद्धः प्रापतद् भुवि॥<br><br>1873: तं चित्रमाल्याभरणाः कृतविद्या मनस्विनः। आगच्छन् भीमधन्वानं चत्वारच महाबलाः॥<br><br>1874: दुःशासनो विकर्णश्च दुःसहोऽथ विविंशतिः। आगत्य भीमधन्वानं बीभत्सुं पर्यवारयन्॥<br><br>1875: दुःशासनस्तु भल्लेन विद्ध्वा वैराटमुत्तरम्। द्वितीयेनार्जुनं वीरः प्रत्यविध्यत् स्तनान्तरे॥<br><br>1876: तस्य जिष्णुरुपावृत्य पृथुधारेण कार्मुकम्। चकर्त गापत्रेण जातरूपपरिष्कृतम्॥<br><br>1877: अथैनं पञ्चभिः पश्चात् प्रत्यविध्यत् स्तनान्तरे। सोऽपयातो रणं हित्वा पार्थबाणप्रपीडितः॥<br><br>1878: तं विकर्णः शरैस्तीक्ष्णैर्गध्रपत्रैरजिह्मगैः। विव्याध परवीरनमर्जुनं धृतराष्ट्रजः॥<br><br>1879: ततस्तमपि कौन्तेयः शरेणानतपर्वणा। ललाटेऽभ्यहनत् तूर्णं स विद्धः प्रापतद् रथात्॥<br><br>1880: ततः पार्थमभिद्रुत्य दुःसहः सविविंशतिः। अवाकिरच्छरैस्तीक्ष्णैः परीप्सुर्धातरं रणे॥<br><br>1881: तावुभौ गार्धपत्राभ्यां निशिताभ्यां धनंजयः। विद्ध्वा युगपदव्यग्रस्तयोर्वाहानसूदयत्॥<br><br>1882: तौ हताश्वौ विभिनाङ्गौ धृतराष्ट्रात्मजावुभौ। अभिपत्य रथैरन्यैरपनीतौ पदानुगैः॥<br><br>1883: सर्वा दिशश्चान्यपतद् बीभत्सुरपराजितः। किरीटमाली कौन्तेयो लब्धलक्षो महाबलः॥<br><br>1884: वैशम्पायन उवाच अथ संगम्य सर्वे ते कौरवाणां महारथाः। अर्जुनं सहिता यत्ताः प्रत्ययुध्यन्त भारत॥<br><br>1885: स सायकमयैर्जालैः सर्वतस्तान् महारथान्। प्राच्छादयदमेयात्मा नीहारेणेव पर्वतान्॥<br><br>1886: नदद्धिश्च महानागैर्हेषमाणैश्च वाजिभिः। भेरीशङ्खनिनादैश्च स शब्दस्तुमुलोऽभवत्॥<br><br>1887: नराश्वकायान् निर्भिद्य लौहानि कवचानि च। पार्थस्य शरजालानि विनिष्पेतुः सहस्रशः॥<br><br>1888: त्वरमाणः शरानस्यन् पाण्डवः प्रबभौ रणे। मध्यंदिनगतोऽर्चिष्माञ्छरदीव दिवाकरः॥<br><br>1889: उपपल्वन्ति चित्रस्ता रथेभ्यो रथिनस्तथा। सादिनचाश्वपृष्ठेभ्यो भूमौ चैव पदातयः॥<br><br>1890: शरैः संछिद्यमानानां कवचानां महात्मनाम्। ताम्रराजतलौहानां प्रादुरासीन्महास्वनः॥<br><br>1891: छन्नमायोधनं सर्वं शरीरैर्गतचेतसाम्। गजाश्वसादिनां तत्र शितबाणात्तजीवितैः॥<br><br>1892: रथोपस्थाभिपतितैरास्तृता मानवैर्मही। प्रनृत्यतीव संग्रामे चापहस्तो धनंजयः॥<br><br>1893: श्रुत्वा गाण्डीवनिर्घोषं विस्कूर्जितमिवाशनेः। त्रस्तानि सर्वसैन्यानि व्यपागच्छन् महाहवात्॥<br><br>1894: कुण्डलोष्णीषधारीणि जातरूपस्रजस्तथा। पतितानि स्म दृश्यन्ते शिरांसि रणमूर्धनि॥<br><br>1895: विशिखोन्मथितैर्गात्रैर्बाहुभिश्च सकार्मुकैः। सहस्ताभरणैश्चान्यैः प्रच्छन्ना भादि मेदिनी॥<br><br>1896: शिरसां पात्यमानानामन्तरा निशितैः शरैः। अश्मवृष्टिरिवाकाशादभवद् भरतर्षभ॥<br><br>1897: दर्शयित्वा तथाऽऽत्मानं रौद्रं रुद्रपराक्रमः। अवरुद्धोऽचरत् पार्थो वर्षाणि त्रिदशानि च। क्रोधाग्निमुत्सृजन् वीरो धार्तराष्ट्रेषु पाण्डवः॥<br><br>1898: तस्य तद् दहतः सैन्यं दृष्ट्वा चैव पराक्रमम्। सर्वे शान्तिपरा योधा धार्तराष्ट्रस्य पश्यतः॥<br><br>1899: वित्रासयित्वा तत् सैन्यं द्रावयित्वा महारथान्। अर्जुनो जयतां श्रेष्ठः पर्यवर्तत भारत॥<br><br>1900: प्रावर्तयन्नदी घोरां शोणितोदां तरङ्गिणीम्। अस्थिशैवालसम्बाधां युगान्ते कालनिर्मिताम्॥<br><br>1901: शरचापप्लवां घोरां केशशैवलशाद्वलाम्। तनुत्रोष्णीषसम्बाधाः नागकूर्ममहाद्विपाम्॥<br><br>1902: मेदोवसाहप्रवहां महाभयविवर्धिनीम्। रौद्ररूपां महाभीमां श्वापदैरभिनादिताम्॥<br><br>1903: तीक्ष्णशस्त्रमहाग्राहां क्रव्यादगणसेविताम्। मुक्ताहारोर्मिकलिलां चित्रालंकारबुबुदाम्॥<br><br>1904: शरसंघमहावर्ती नागनक्रां दुरत्ययाम्। महारथमहाद्वीपां शङ्खदुन्दुभिनिस्वनाम्। चकार च तदा पार्थो नदी दुस्तरशोणिताम्॥<br><br>1905: आददानस्य हि शरान् संधाय च विमुञ्चतः। विकर्षतश्च गाण्डीवं न कश्चिद् ददृशे जनः॥<br><br>1906: वैशम्पायन उवाच ततो दुर्योधनः कर्णो दुःशासनविविंशती। द्रोणश्च सह पुत्रेण कृपश्चापि महारथः॥<br><br>1907: पुनर्ययुश्च संरब्धा धनंजयजिघांसवः। विस्फारयन्तश्चापानि बलवन्ति दृढानि च। ॥<br><br>1908: तान् विकीर्णपताकेन रथेनादित्यवर्चसा। प्रत्युद्ययौ महाराज समन्ताद् वानरध्वजः॥<br><br>1909: ततः कृपश्च कर्णश्च द्रोणश्च रथिनां वरः। तं महास्त्रैर्महावीर्यं परिवार्य धनंजयम्॥<br><br>1910: शरोधान सम्यगस्यन्तो जीमूता इव वार्षिकाः। ववर्षुः शरवर्षाणि पातयन्तो धनंजयम्॥<br><br>1911: इषुभिर्बहुभिस्तूर्णं समरे लोमवाहिभिः। अदूरात् पर्यवस्थाप्य पूरयामासुरादृताः॥<br><br>1912: तथा तैरवकीर्णस्य दिव्यैरस्त्रैः समन्ततः। न तस्य व्यङ्गुलमपि विवृतं सम्प्रदृश्यते॥<br><br>1913: ततः प्रहस्य बीभत्सुर्दिव्यमैन्द्रं महारथः। अस्त्रमादित्यसंकाशं गाण्डीवे समयोजयत॥<br><br>1914: शररश्मिरिवादित्यः प्रतस्थे समरे बली। किरीटमाली कौन्तेयः सर्वान प्राच्छादयत् कुरून्॥<br><br>1915: यथा बलाहके विद्युत् पावको वा शिलोच्चये। तथा गाण्डीवमभवदिन्द्रायुधमिवानतम्॥<br><br>1916: द्योतयन्ती दिशः सर्वाः पृथिवीं च समन्ततः॥<br><br>1917: तथा दश दिशः सर्वाः पतद्गाण्डीवमावृणोत्। नागाश्च रथिनः सर्वे मुमुहुस्तत्र भारत॥<br><br>1918: सर्वे शान्तिपरा योधाः स्वचित्तानि न लेभिरे। संग्रामे विमुखाः सर्वे योधास्ते हतचेतसः॥<br><br>1919: एवं सर्वाणि सैन्यानि भग्नानि भरतर्षभ। व्यद्रवन्त दिशः सर्वा निराशानि स्वजीविते॥<br><br>1920: वैशम्पायन उवाच ततः शान्तनवो भीष्मो भरतानां पितामहः। वध्यमानेषु योधेषु धनंजयमुपाद्रवत्॥<br><br>1921: प्रगृह्य कार्मुकश्रेष्ठं जातरूपपरिष्कृतम्। शरानादाय तीक्ष्णाग्रान् मर्मभेदान् प्रमाथिनः॥<br><br>1922: पाण्डुरेणातपत्रेण ध्रियमाणेन मूर्धनि। शुशुभे स नरव्याघ्रो गिरिः सूर्योदये यथा। ॥<br><br>1923: प्रध्याय शङ्ख गाङ्गेयो धार्तराष्ट्रान् प्रहर्षयन्। प्रदक्षिणमुपावृत्य बीभत्सुं समवारयत्॥<br><br>1924: तमुदीक्ष्य समायान्तं कौन्तेयः परवीरहा। प्रत्यगृह्णात् प्रहृष्टात्मा धाराधरमिवाचलः॥<br><br>1925: ततो भीष्मः शरानष्टौ ध्वजे पार्थस्य वीर्यवान्। समार्पयन्महावेगाञ्छ्वसमानानिवोरगान्॥<br><br>1926: ते ध्वजं पाण्डुपुत्रस्य समासाद्य पतत्रिणः। ज्वलन्तं कपिमाजघ्नुर्ध्वजाग्रनिलयांश्च तान्॥<br><br>1927: ततो भल्लेन महता पृथुधारेण पाण्डवः। छत्रं चिच्छेद भीष्मस्य तूर्णं तदपतद् भुवि॥<br><br>1928: ध्वजं चैवास्य कौन्तेयः शरैरभ्यहनन् भृशम्। शीघ्रकृद् रथवाहांश्च तथोभौ पार्ष्णिसारथी॥<br><br>1929: अमृष्यमाणस्तद् भीष्मो जानन्नपि स पाण्डवम्। दिव्येनास्त्रेण महता धनंजयप्रवाकिरत्॥<br><br>1930: तथैव पाण्डवो भीष्मे दिव्यमस्त्रमुदीरयन्। प्रत्यगृह्णादमेयात्मा महामेघमिवाचलः॥<br><br>1931: तयोस्तदभवद् युद्धं तुमुलं लोमहर्षणम्। प्रेक्षन्त कुरवः भीष्मस्य सह पार्थेन बलिवासवयोरिव। ॥<br><br>1932: सर्वे योधाश्च सहसैनिकाः भल्लैर्भल्लाः समागम्य भीष्मपाण्डवयोर्युधि। अन्तरिक्षे व्यराजन्त खद्योताः प्रावृषीव हि॥<br><br>1933: अग्निचक्रमिवाविद्धं सव्यदक्षिणमस्यतः। गाण्डीवमभवद् राजन् पार्थस्य सृजतः शरान्॥<br><br>1934: ततः संछादयामास भीष्मं शरशतैः शितैः। पर्वतं वारिधाराभिश्छादयन्निव तोयदः॥<br><br>1935: तां स वेलामिवोद्धतां शरवृष्टिं समुत्थिताम्। व्यधमत् सायकैर्भीष्मः पाण्डवं समवारयत्॥<br><br>1936: ततस्तानि निकृत्तानि शरजालानि भागशः। समरे च व्यशीर्यन्त फाल्गुनस्य रथं प्रति॥<br><br>1937: ततः कनकपुङ्खानां शरवृष्टिं समुत्थिताम्। पाण्डवस्य रथात् तूर्णं शलमानामिवायतिम्। व्यधमत् तां पुनस्तस्य भीष्मः शरशतैः शितैः॥<br><br>1938: ततस्ते कुरवः सर्वे साधु साध्विति चाब्रुवन्। दुष्करं कृतवान् भीष्मो यदर्जुनमयोधयत्॥<br><br>1939: बलवांस्तरुणो दक्षः क्षिप्रकारी धनंजयः। कोऽन्यः समर्थः पार्थस्य वेगं धारयितुं रणे॥<br><br>1940: ऋते शान्तनवाद् भीष्मात् कृष्णाद् वा देवकीसुतात्। आचार्यप्रवराद् वापि भारद्वाजान्महाबलात्॥<br><br>1941: अस्त्रैरस्त्राणि संवार्य क्रीडन्तौ भरतर्षभौ। चढूंषि सर्वभूतानां मोहयन्तौ महाबलौ॥<br><br>1942: प्राजापत्यं तथैवैन्द्रमाग्नेयं रौद्रदारुणम्। कौबेरं वारुणं चैव याम्यं वायव्यमेव च। प्रयुञ्जानौ महात्मानौ समरे तौ विचेरतुः॥<br><br>1943: विस्मितान्यथ भूतानि तौ दृष्ट्वा संयुगे तदा। साधु पार्थ महाबाहो साधु भीष्मेति चाब्रुवन्॥<br><br>1944: नायं युक्तो मनुष्येषु योऽयं संदृश्यते महान्। महास्त्राणां सम्प्रयोगः समरे भीष्मपार्थयोः॥<br><br>1945: वैशम्पायन उवाच एवं सर्वास्त्रविदुषोरस्त्रयुद्धमवर्तत। अस्त्रयुद्धे तु निर्वृत्ते शरयुद्धमवर्तत॥<br><br>1946: अथ जिष्णुरुपावृत्य क्षुरधारेण कार्मुकम्। चकर्त भीष्मस्य तदा जातरूपपरिष्कृतम्॥<br><br>1947: निमेषान्तरमात्रेण भीष्मोऽन्यत् कार्मुकं रणे। समादाय महाबाहुः सज्यं चक्रे महारथः। शरांश्च सुबहून् क्रुद्धो मुमोचाशु धनंजये॥<br><br>1948: अर्जुनोऽपि शरांस्तीक्ष्णान् भीष्माथ निशितान् बहून्। चिक्षेप सुमहातेजास्तथा भीष्मश्च पाण्डवे॥<br><br>1949: तयोदिव्यास्त्रविदुषोरस्यतोर्निशिताञ्छरान्। विशेषस्तदा राजल्लँक्ष्यते स्म महात्मनोः॥<br><br>1950: अथावृणोद् दश दिशः शरैरतिरथस्तदा। किरीटमाली कौन्तेयः शूरः शान्तनवस्तथा॥<br><br>1951: अतीव पाण्डवो भीष्मं भीष्मश्चातीव पाण्डवम्। बभूव तस्मिन् संग्रामे राजंल्लोके तदद्भुतम्॥<br><br>1952: पाण्डवेन हताः शूरा भीष्मस्य स्थरक्षिणः। शेरते स्म तदा राजन कौन्तेयस्याभितो स्थम्॥<br><br>1953: ततो गाण्डीवनिर्मुक्ता निरमित्रं चिकीर्षवः। आगच्छन् पुडसंश्लिष्टाः श्वेतवाहनपत्रिणः॥<br><br>1954: निष्यतन्तो रथात् तस्य धौता हिरण्यवाससः। आकाशे समदृश्यन्त हंसानामिवपङ्क्तयः॥<br><br>1955: तस्य तद् दिव्यमस्त्रं हि विगाढं चित्रमस्यतः। प्रेक्षन्ते स्मान्तरिक्षस्थाः सर्वे देवाः सवासवाः॥<br><br>1956: तं दृष्ट्वा परमप्रीतो गन्धर्वश्चित्रमद्भुतम्। शशंस देवराजाय चित्रसेनः प्रतापवान्॥<br><br>1957: पश्येमान् पार्थनिर्मुक्तान् संसक्तानिव गच्छतः। चित्ररूपमिदं जिष्णोदिव्यमस्त्रमुदीर्यतः॥<br><br>1958: नेदं मनुष्याः संदध्युन हीदं तेषु विद्यते। पौराणानां महास्त्राणां विचित्रोऽयं समागमः॥<br><br>1959: आददानस्य हि शरान् संधाय च विमुञ्चतः। विकर्षतश्च गाण्डीवं नान्तरं समदृश्यत॥<br><br>1960: मध्यंदिनगतं सूर्यं प्रतपन्तमिवाम्बरे। नाशक्नुवन्त सैन्यानि पाण्डवं प्रति वीक्षितुम्॥<br><br>1961: तथैव भीष्मं गाङ्गेयं द्रष्टुं नोत्सहते जनः॥<br><br>1962: उभौ विश्रुतकर्माणावुभौ तीव्रपराक्रमौ। उभौ सदृशकर्माणावुभौ युधि सुदुर्जयौ॥<br><br>1963: इत्युक्तो देवराजस्तु पार्थभीष्मसमागमम्। पूजयामास दिव्येन पुष्पवर्षेण भारत॥<br><br>1964: ततः शान्तनवो भीष्मो वाम पार्श्वमताडयत्। पश्यतः प्रतिसंधाय विध्यतः सव्यसाचिनः॥<br><br>1965: ततः प्रहस्य बीभत्सुः पृथुधारेण कार्मुकम्। चिच्छेद गार्धपत्रेण भीष्मस्यादित्यतेजसः॥<br><br>1966: अथैनं दशभिर्बाणैः प्रत्यविध्यत् स्तनान्तरे। यतमानं पराक्रान्तं कुन्तीपुत्रो धनंजयः॥<br><br>1967: स पीडितो महाबाहुर्गृहीत्वा रथकूबरम्। गाङ्गेयो युद्धदुर्धर्षस्तस्थौ दीर्घमिवान्तरम्॥<br><br>1968: तं विसंज्ञमपोवाह संयन्ता रथवाजिनाम्। उपदेशमनुस्मृत्य रक्षमाणो महारथम्॥<br><br>1969: वैशम्पायन उवाच भीष्मे तु संग्रामशिरो विहाय पलायमाने धृतराष्ट्रपुत्रः। उत्सृज्य केतुं विनदन् महात्मा धनुर्विगृह्यार्जुनमाससाद॥<br><br>1970: स भीमधन्वानमुदप्रवीर्यं धनंजयं शत्रुगणे चरन्तम्। आकर्णपूर्णायतचोदितेन विव्याध भल्लेन ललाटमध्ये। । स तेन बाणेन समर्पितेन जाम्बूनदाग्रेण सुसंहितेन। रराज राजन् महनीयकर्मा यथैकपर्वा रुचिरैकशृङ्गः॥<br><br>1971: अथास्य बाणेन विदारितस्य प्रादुर्बभूवासृगजस्रमुष्णम्। स तस्य जाम्बूनदपुडचित्रो भित्त्वा ललाटं सुविराजते स्म॥<br><br>1972: दुर्योधनश्चापि तमुग्रतेजाः पार्थश्च दुर्योधनमेकवीरः। अन्योन्यमाजौ पुरुषप्रवीरौ समौ समाजग्मतुराजमीढौ॥<br><br>1973: ततः प्रभिन्नेन महागजेन महीधराभेन पुनर्विकर्णः। रथैश्चतुर्भिर्गजपादरक्षैः कुन्तीसुतं जिष्णुमथाभ्यधावत्॥<br><br>1974: तमापतन्तं त्वरितं गजेन्द्र धनंजयः कुम्भविभागमध्ये। आकर्णपूर्णेन महायसेन बाणेन विव्याध महाजवेन॥<br><br>1975: पार्थेन सृष्टः स तु गापत्र आपुलदेशात् प्रविवेश नागम्। विदार्य शैलप्रवरं प्रकाशं यथाशनिः पर्वतमिन्द्रसृष्टः॥<br><br>1976: शरप्रतप्तः स तु नागराज: प्रवेपिताङ्गो व्यथितान्तरात्मा। संसीदमानो निपपात मह्यां वज्राहतं शृङ्गमिवाचलस्य॥<br><br>1977: निपातिते दन्तिवरे पृथिव्यां त्रासाद् विकर्णः सहसावतीर्य। तूर्णं पदान्यष्टशतानि गत्वा विविंशते: स्यन्दनमासरोह॥<br><br>1978: निहत्य नागं तु शरेण तेन वज्रोपमेनाद्रिवराम्बुदाभम्। तथाविधेनैव शरेण पार्थो दुर्योधनं वक्षसि निर्बिभेद॥<br><br>1979: ततो गजे राजनि चैव भिन्ने भग्ने विकर्णे च सपादरक्षे। स्ते योधमुख्याः सहसापजग्मुः॥<br><br>1980: दृष्ट्वैव पार्थेन हतं च नागं योधांश्च सर्वान् द्रवतो निशम्य। रथं समावृत्य कुरुप्रवीरो रणात् प्रदुद्राव यतो न पार्थः॥<br><br>1981: तं भीमरूपं त्वरितं द्रवन्तं दुर्योधनं शत्रुसहोऽभिषगात्। प्रास्फोटयद् योद्धमनाः किरीटी बाणेन विद्धं रुधिरं वमन्तम्॥<br><br>1982: अर्जुन उवाच विहाय कीर्ति विपुलं यशश्च युद्धात् परावृत्य पलायसे किम्। न तेऽद्य तूर्याणि समाहतानि तथैव राज्यादवरोपितस्या॥<br><br>1983: युधिष्ठिस्यास्मि निदेशकारी पार्थस्तृतीयो युधि संस्थितोऽस्मि। तदर्थमावृत्य मुखं प्रयच्छ नरेन्द्रवृत्तं स्मर धार्तराष्ट्र॥<br><br>1984: मोघं तवेदं भुवि नामधेयं दुर्योधनेतीह कृतं पुरस्तात्। न हीह दुर्योधनता तवास्ति पलायमानस्य रणं विहाया। १७। । न ते पुरस्तादथ पृष्ठतो वा पश्यामि दुर्योधन रक्षितारम्। अपेहि युद्धात् पुरुषप्रवीर प्राणान् प्रियान् पाण्डवतोऽद्य रक्ष॥<br><br>1985: वैशम्पायन उवाच आहूयमानश्च स तेन संख्ये महात्मना वै धृतराष्ट्रपुत्रः। निवर्तितस्तस्य गिराङ्कुशेन महागजो मत्त इवाङ्कुशेन॥<br><br>1986: सोऽमृष्यमाणो वचसाभिमृष्टो महाराथनातिरथस्तरस्वी। पर्याववाथ रथेन वीरो भोगी यथा पादतलाभिमृष्टः॥<br><br>1987: तं प्रेक्ष्य कर्णः परिवर्तमानं निवर्त्य संस्तथ्य च विद्धगात्रम्। ॥<br><br>1988: दुर्योधनस्योत्तरतोऽभ्यगच्छत् पार्थं नृवीरो युधि हेममाली॥<br><br>1989: भीष्मस्ततः शान्तनवो विवृत्य हिरण्यकक्षस्त्वरयाभिषङ्गी। दुर्योधनं पश्चिमतोऽभ्यरक्षत् पार्थान्महाबाहुरधिज्यधन्वा॥<br><br>1990: द्रोणः कृपश्चैव विविंशतिश्च दुःशासनश्चैव विवृत्य शीघ्रम्। सर्वे पुरस्ताद् विततोरुचापा दुर्योधनार्थं त्वरिताऽभ्युपेयुः॥<br><br>1991: न्यालोक्य पूर्णौधनिभानि पार्थः। हंसो यथा मेघमिवापतन्तं धनंजयः प्रत्यतपत् तरस्वी॥<br><br>1992: मस्त्राणि दिव्यानि समाददानाः। न्मेघा यथा भूधरमम्बुवर्गः॥<br><br>1993: ततोऽस्त्रमस्त्रेण निवार्य तेषां गाण्डीवधन्वा कुरुपुङ्गवानाम्। सम्मोहनं शत्रुसहोऽन्यदस्त्रं प्रादुश्चकारैन्द्रिरपारणीयम्॥<br><br>1994: ततो दिशश्चानुदिशो विवृत्य शरैः सुधारैर्निशितैः सुपत्रैः। गाण्डीवघोषेण मनांसि तेषां महाबलः प्रव्यथयाञ्चकार॥<br><br>1995: ततः पुनर्भीमरवं प्रगृह्य दो महाशङ्खमुदारघोषम्। व्यनादयत् स प्रदिशो दिशः खं भुवं च पार्थो द्विषतां निहन्ता॥<br><br>1996: ते शङ्खनादेन कुरुप्रवीराः सम्मोहिताः पार्थसमीरितेन। उत्सृज्य चापानि दुरासदानि सर्वे तदा शान्तिपरा बभूवुः॥<br><br>1997: तथा विसंज्ञेषु च तेषु पार्थः स्मृत्वा च वाक्यानि तथोत्तरायाः। मुवाच यावत् कुरवो विसंज्ञाः॥<br><br>1998: आचार्यशारद्वतयोः सुशुक्ले कर्णस्य पीतं रुचिरं च वस्त्रम्। द्रौणेश्च राज्ञश्च तथैव नीले वस्त्रे समादत्स्व नरप्रवीर॥<br><br>1999: भीष्मस्य संज्ञां तु तथैव मन्ये जानाति सोऽस्त्रप्रतिघातमेषः। मेवं हि यातव्यममूढसंज्ञैः॥<br><br>2000: रश्मीन् समुत्सृज्य ततो महात्मा रथादवप्लुत्य विराटपुत्रः। वस्त्राण्युपादाय महारथानां तूर्णं पुन: स्वं रथमारुरोह॥<br><br>2001: ततोऽन्वशासच्चतुरः सदश्वान् पुत्रो विराटस्य हिरण्यकक्षान्। ते तद् व्यतीयुर्ध्वजिनामनीकं श्वेता वहन्तोऽर्जुनमाजिमध्यात्॥<br><br>2002: तथानुयान्तं पुरुषप्रवीरं भीष्मः शरैरभ्यहनत् तरस्वी। स चापि भीष्मस्य हयान् निहत्य विव्याध पार्थो दशभिः पृषत्कैः॥<br><br>2003: ततोऽर्जुनो भीष्ममपास्य युद्धे विद्ध्वास्य यन्तारमरिष्टधन्वा। न्मेधं विदार्येव सहस्ररश्मिः॥<br><br>2004: लम्वा हि संज्ञां तु कुरुप्रवीराः पार्थं निरीक्ष्याथ सुरेन्द्रकल्पम्। रणे विमुक्तं स्थितमेकमाजौ स धार्तराष्ट्रस्त्वरितं बभाषे॥<br><br>2005: स्तथा प्रमनीत यथा न मुच्येत्। तमब्रवीच्छान्तनवः प्रहस्य क्व ते गता बुद्धिरभूत् क्व वीर्यम्॥<br><br>2006: रुत्सृज्य बाणांश्च धनुर्विचित्रम्॥<br><br>2007: त्वेष बीभत्सुरलं नृशंसं कर्तुं न पापेऽस्य मनो विशिष्टिम्॥<br><br>2008: त्रैलोक्यहेतोर्न जहेत् स्वधर्म सर्वे न तस्मानिहता रणेऽस्मिन्। क्षिप्रं कुरून् याहि कुरुप्रवीर विजित्य गाश्च प्रतियातु पार्थः। मा ते स्वकोऽर्थो निपतेत मोहात् तत् संविदातव्यमरिष्टबन्धम्॥<br><br>2009: वैशम्पायन उवाच दुर्योधनस्तस्य तु तन्निशम्य पितामहस्यात्महितं वचोऽथ। अतीतकामो युधि सोऽत्यमर्षी राजा विनिःश्वस्य बभूव तूष्णीम्॥<br><br>2010: तद् भीष्मवाक्यं हितमीक्ष्य सर्वे धनंजयाग्निं च विवर्धमानम्। दुर्योधनं ते परिरक्षमाणाः॥<br><br>2011: तान् प्रस्थितान् प्रीतमनाः स पार्थो धनंजयः प्रेक्ष्य कुरुप्रवीरान्। अभाषमाणोऽनुनयं मुहूर्त वचोब्रवीत् सम्परिहत्य भूयः॥<br><br>2012: पितामहं शान्तनवं च वृद्धं द्रोणं गुरुं च प्रणिपत्य मू । ज्छरैर्विचित्रैरभिवाद्य चैव॥<br><br>2013: दुर्योधनस्योत्तमरत्नचित्रं चिच्छेद पार्थो मुकुटं शरेण। आमन्त्र्य वीरांश्च तथैव मान्यान्। गाण्डीवघोषेण विनाद्य लोकान्॥<br><br>2014: स देवदत्तं सहसा विनाद्य विदार्य वीरो द्विषतां मनांसि। ध्वजेन सर्वानभिभूय शत्रून् सहेममालेन विराजमानः॥<br><br>2015: दृष्ट्वा प्रयातांस्तु कुरून् किरीटी हृष्टोऽब्रवीत् तत्र स मत्स्यपुत्रम्। आवर्तयाश्वान् पशवो जितास्ते याताः परे याहि पुरं प्रहृष्टः॥<br><br>2016: देवास्तु दृष्ट्वा महदद्भुतं तद् युद्धं कुरूणां सह फाल्गुनेन। जग्मुर्यथास्वं भवनं प्रतीताः पार्थस्य कर्माणि विचिन्तयन्तः॥<br><br>2017: वैशम्पायन उवाच ततो विजित्य संग्रामे कुरून् स वृषभेक्षणः। समानयामास तदा विराटस्य धनं महत्॥<br><br>2018: गतेषु च प्रभग्नेषु धार्तराष्ट्रेषु सर्वतः। वनान्निष्क्रम्य गहनाद् बहवः कुरुसैनिकाः॥<br><br>2019: भयात् संत्रस्तमनसः समाजग्मुस्ततस्ततः। मुक्तकेशास्त्वदृश्यन्त स्थिताः प्राहालयस्तदा॥<br><br>2020: क्षुत्पिपासापरिश्रान्ता विदेशस्था विचेतसः। ऊचुः प्रणम्य सम्भ्रान्ताः पार्थ किं करवाम ते॥<br><br>2021: स्वस्ति व्रजत वो भद्रं न भेतव्यं कथंचन। नाहमार्ताब्दिाघांसामि भृशमाश्वासयामि वः॥<br><br>2022: वैशम्पायन उवाच तस्य तामभयां वाचं श्रुत्वा योधाः समागताः। आयुः कीर्तियशोदाभिस्तमाशीर्भिरनन्दयन्॥<br><br>2023: मुत्सृज्य शत्रून् विनिवर्तमानम्। विराटराष्ट्राभिमुखं प्रयान्तं नाशक्नुवंस्तं कुरवोऽभियातुम्॥<br><br>2024: ततः स तन्मेपमिवापतन्तं विद्राव्य पार्थः कुरुसैन्यवृन्दम्। मत्स्यस्य पुत्रं द्विषतां निहन्ता वचोऽब्रवीत् सम्परिरभ्य भूयः॥<br><br>2025: पितुः सकाशे तव तात सर्वे वसन्ति पार्था विदितं तवैव। तान् मा प्रशंसेनगरं प्रविश्य भीतः प्रणश्यद्धि स मत्स्यराजः॥<br><br>2026: मया जिता सा ध्वजिनी कुरूणां मया च गावो विजिता द्विषद्भ्यः। पितुः सकाशं नगरं प्रविश्य त्वमात्मनः कर्म कृतं ब्रवीहि॥<br><br>2027: उत्तर उवाच यत् ते कृतं कर्म न पारणीयं तत् ते कर्म कर्तुं मम नास्ति शक्तिः। न त्वां प्रवक्ष्यामि पितुः सकाशे यावन्न मां वक्ष्यसि सव्यसाचिन्॥<br><br>2028: वैशम्पायन उवाच राच्छिद्य सर्वं च धनं कुरुभ्यः। मभ्येत्य तस्थौ शरविक्षताङ्गः॥<br><br>2029: ततः स वह्निप्रतिमो महाकपिः सहैव भूतैर्दिवमुत्पपात। तथैव माया विहिता बभूव ध्वजं च सैंह युयुजे रथे पुनः॥<br><br>2030: विधाय तच्चायुधमाजिवर्धनं कुरूत्तमानामिषुधीः शरांस्तथा। प्रायात् स मत्स्यो नगरं प्रहृष्टः किरीटिना सारथिना महात्मना॥<br><br>2031: पार्थस्तु कृत्वा परमार्यकर्म निहत्य शत्रून् द्विषतां निहन्ता। चकार वेणी च तथैव भूयो जग्राह रश्मीन् पुनरुत्तरस्य। विवेश हृष्टो नगरं महामना बृहन्नलारूपमुपेत्य सारथिः॥<br><br>2032: वैशम्पायन उवाच ततो निवृत्ताः कुरवः प्रभग्ना वशमास्थिनाः। हस्तिनापुरमुद्दिश्य सर्वे दीना ययुस्तदा॥<br><br>2033: पन्थानमुपसङ्गम्य फाल्गुनो वाक्यमब्रवीत्॥<br><br>2034: राजपुत्र प्रत्यवेक्ष समानीतानि सर्वशः। गोकुलानि महाबाहो वीर गोपालकैः सह॥<br><br>2035: ततोऽपराठे यास्यामो विराटनगरं प्रति। आश्वास्य पाययित्वा च परिप्लाव्य च वाजिनः॥<br><br>2036: गच्छन्तु त्वरिताश्चेमे गोपालाः प्रेषितास्त्वया। नगरे प्रियमाख्यातुं घोषयन्तु च ते जयम्॥<br><br>2037: वैशम्पायन उवाच नाज्ञापयद् वचनात् फाल्गुनस्य। आचक्षध्वं विजयं पार्थिवस्य भग्नाः परे विजिताश्चापि गावः॥<br><br>2038: इत्येवं तौ भारतमत्स्यवीरौ सम्मन्त्र्य सङ्गम्य ततः शमी ताम्। वुत्सृष्टमारोपयतां स्वभाण्डम्॥<br><br>2039: माच्छिद्य सर्वं च धनं कुरुभ्यः। वैराटिरायानगरं प्रतीतोथ बृहन्नलासारथिना प्रवीरः॥<br><br>2040: वैशम्पायन उवाच धनं चापि विजित्याशु विराटो वाहिनीपतिः। विवेश नगरं हृष्टश्चतुर्भिः पाण्डवैः सह॥<br><br>2041: जित्वा त्रिगर्तान् संग्रामे गाश्चैवादाय सर्वशः। अशोभत महाराज सहपार्थः श्रिया वृतः॥<br><br>2042: तमासनगतं वीरं सुहृदां हर्षवर्धनम्। उपासाञ्चक्रिरे सर्वे सह पाथैः परंतपाः॥<br><br>2043: उपतस्थुः प्रकृतयः समस्ता ब्राह्मणैः सह। सभाजित: ससैन्यस्तु प्रतिनन्द्याथ मत्स्यराट्॥<br><br>2044: विसर्जयामास तदा द्विजांश्च प्रकृतीस्तथा। तथा स राजा मत्स्यानां विराटो वाहिनीपतिः॥<br><br>2045: उत्तरं परिपप्रच्छ क्व यात इति चाब्रवीत्। आचख्युस्तस्य तत्सर्वं स्त्रियः कन्याश्च वेश्मनि॥<br><br>2046: अन्तःपुरचराश्चैव कुरुभिर्गोधनं हृतम्। विजेतुमभिसंरब्ध एक एवातिसाहसात्। बृहन्नलासहायश्च निर्गतः पृथिवीठ्ठायः॥<br><br>2047: उपयातानतिरथान् भीष्मं शान्तवनं कृपम्। कर्णं दुर्योधनं द्रोणं द्रोणपुत्रं च षड् रथान्॥<br><br>2048: वैशम्पायन उवाच राजा विराटोऽथ भृशाभितप्तः श्रुत्वा सुतं त्वेकरथेन यातम्। बृहन्नलासारथिमाजिवर्धनं प्रोवाच सर्वानथ मन्त्रिमुख्यान्॥<br><br>2049: सर्वथा कुरवस्ते हि ये चान्ये वसुधाधिपाः। त्रिगर्तान् निःसृताञ्छ्रुत्वा न स्थास्यन्ति कदाचन। । १०। तस्माद् गच्छन्तु मे योधा बलेन महता वृताः। उत्तरस्य परीप्सार्थं ये त्रिगतैरविक्षताः॥<br><br>2050: हयांश्च नागांश्च रथांस्च शीघ्रं पदातिसङ्घांश्च ततः प्रवीरान्। प्रस्थापयामास सुतस्य हेतोविचित्रशस्त्राभरणोपपन्नान्॥<br><br>2051: एवं स राजा मत्स्यानां विराटो वाहिनीपतिः। व्यादिदेशाथ तां क्षिप्रं वाहिनी चतुरङ्गिणीम्॥<br><br>2052: कुमारमाशु जानीत यदि जीवति वा न वा। यस्य यन्ता गतः षण्ढो मन्येऽहं स न जीवति॥<br><br>2053: वैशम्पायन उवाच तमब्रवीद् धर्मराजो विहस्य विराटराजं तु भृशाभितप्तम्। बृहन्नला सारथिश्चेन्नरेन्द्र परे न नेष्यन्ति तवाद्य गास्ताः॥<br><br>2054: सर्वान् महीपान् सहितान् कुरुश्च तथैव देवासुरसिद्धयक्षान्। अलं विजेतुं समरे सुतस्ते स्वनुष्ठितः सारथिना हि तेन॥<br><br>2055: वैशम्पायन उवाच अथोत्तरेण प्रहिता दूतास्ते शीघ्रगामिनः। विराटनगरं प्राप्य विजयं समवेदयन्॥<br><br>2056: राज्ञस्तत् सर्वमाचख्यौ मन्त्री विजयमुत्तमम्। पराजयं कुरूणां चाप्युपायान्तं तथोत्तरम्॥<br><br>2057: सर्वा विनिर्जिता गावः कुरवश्च पराजिताः। उत्तरः सह सूतेन कुशली च परंतपः॥<br><br>2058: युधिष्ठिर उवाच दिष्ट्या विनिर्जिता गावः कुरवश्च पलायिताः। नाद्भुतं त्वेव मन्येऽहं यत् ते पुत्रोऽजयत् कुरून्। । २०। ध्रुव एव जयस्तस्य यस्य यन्ता बृहन्नला। वैशम्पायन उवाच ततो विराटो नृपतिः सम्प्रहृष्टतनूरुहः॥<br><br>2059: श्रुत्वा स विजयं तस्य कुमारस्यामितौजसः। आच्छादयित्वा दूतांस्तान्मन्त्रिणं सोऽभ्यचोदयत्। । २२ राजमार्गाः क्रियन्तां मे पताकाभिरलंकृताः। पुष्पोपहारैरय॑न्तां देवताश्चापि सर्वशः॥<br><br>2060: कुमारा योधमुख्याश्च गणिकाश्च स्वलंकृताः। वादित्राणि च सर्वाणि प्रत्युद्यान्तु सुतं मम॥<br><br>2061: घण्टावान मानवः शीघ्रं मत्तमारुह्य वारणम्। शृङ्गाटकेषु सर्वेषु आख्यातुं विजयं मम॥<br><br>2062: उत्तरा च कुमारीभिर्बह्वीभिः परिवारिता। शृङ्गारवेषाभरणा प्रत्युद्यातुं सुतं मम॥<br><br>2063: वैशम्पायन उवाच श्रुत्वा चेदं वचनं पार्थिवस्य सर्वं पुरं स्वस्तिकपाणिभूतम्। भेर्यश्च तूर्याणि च वारिजाश्च वेषैः पराध्यैः प्रमदाः शुभाश्च॥<br><br>2064: तथैव सूतैः सह मागधैश्च नान्दीवाधाः पणवास्तूर्यवाद्याः। अक्षानाहर सैरन्ध्रि पुराद् विराटस्य महाबलस्य प्रत्युद्ययुः पुत्रमनन्तवीर्यम्॥<br><br>2065: प्रस्थाप्य सेनां कन्याश्च गणिकाश्च स्वलकृताः। मत्स्यराजो महाप्राज्ञः प्रहृष्ट इदमब्रवीत्॥<br><br>2066: कङ्क द्यूतं प्रवर्तताम्। तं तथावादिनं दृष्ट्वा पाण्डवः प्रत्यभाषत। ॥<br><br>2067: न देवितव्यं हृष्टेन कितवेनेति नः श्रुतम्। तं त्वामद्य मुदा युक्तं नाहं देवितुमुत्सहे। प्रियं त ते चिकीर्षामि वर्ततां यदि मन्यसे॥<br><br>2068: विराट उवाच स्त्रियो गावो हिरण्यं च यच्चान्यद् वसु किञ्चन। न मे किञ्चित् त्वया रक्ष्यमन्तरेणापि देवितुम्॥<br><br>2069: कङ्क उवाच किं ते द्यूतेन राजेन्द्र बहुदोषेण मानद। देवने बहवो दोषास्तस्मात् तत् परिवर्जयेत्॥<br><br>2070: श्रुतस्ते यदि वा दृष्टः पाण्डवेयो युधिष्ठिरः। स राष्ट्रं सुमहत् स्फीतं भ्रातृ॑श्च त्रिदशोपमान्॥<br><br>2071: राज्यं हारितवान् सर्वं तस्माद् द्यूतं न रोचये। अथवा मन्यसे राजन् दीव्याम यदि रोचते॥<br><br>2072: वैशम्पायन उवाच प्रवर्तमाने द्यूते तु मत्स्यः पाण्डवमब्रवीत्। पस्य पुत्रेण मे युद्धे तादृशाः कुरवो जिताः॥<br><br>2073: ततोऽब्रवीन्महात्मा स एनं राजा युधिष्ठिरः। बृहन्नला यस्य यन्ता कथं स न जयेद् युधि॥<br><br>2074: इत्युक्तः कुपितो राजा मत्स्यः पाण्डवमब्रवीत्। समं पुत्रेण मे षण्ढं ब्रह्मबन्धो प्रशंससि॥<br><br>2075: वाच्यावाच्यं न जानीघे नूनं मामवमन्यसे। भीष्मद्रोणमुखान् सर्वान् कस्मान्न स विजेष्यति॥<br><br>2076: वयस्यत्वात् तु ते ब्रह्मन्नपराधमिमं क्षमे। नेदृशं तु पुनर्वाच्यं यदि जीवितुमिच्छसि॥<br><br>2077: युधिष्ठिर उवाच यत्र द्रोणस्तथा भीष्मो द्रौणिर्वैकर्तनः कृपः। दुर्योधनश्च राजेन्द्रस्तथान्ये च महारथाः॥<br><br>2078: मरुद्गणैः परिवृतः साक्षादपि मरुत्पतिः। कोऽन्यो वृहन्नलायास्तान् प्रतियुध्येत सङ्गतान्॥<br><br>2079: यस्य बाहुबले तुल्यो न भूतो न भविष्यति। अतीव समरं दृष्ट्वा हर्षो यस्योपजायते॥<br><br>2080: योऽजयत् सङ्गत्तान् सर्वान् ससुरासुरमानवान्। तादृशेन सहायेन कस्मात् स न विजेष्यते॥<br><br>2081: विराट उवाच बहुशः प्रतिषिद्धोऽसि न च वाचं नियच्छसि। नियन्ता चेन्न विद्येत न कश्चिद् धर्ममाचरेत्॥<br><br>2082: वैशम्पायन उवाच ततः प्रकुपितो राजा तमक्षेणानहद् भृशम्। मुखे युधिष्ठिरं कोपान्नैवमित्येव भर्सयन्॥<br><br>2083: बलवत् प्रतिविद्धस्य नस्तः शोणितमावहत्। तद्प्राप्तं महीं पार्थः पाणिभ्यां प्रत्यगृह्णत॥<br><br>2084: अवैक्षत स धर्मात्मा द्रौपदी पार्श्वत: स्थिताम्। सा ज्ञात्वा तमभिप्रायं भर्तुश्चित्तवशानुगा॥<br><br>2085: पात्रं गृहीत्वा सौवर्णं जलपूर्णमनिन्दिता। तच्छोणितं प्रत्यगृह्णाद् यत् प्रसुस्राव नस्ततः॥<br><br>2086: अथोत्तरः शुभैर्गन्धैर्माल्यैश्च विविधैस्तथा। अवकीर्यमाण: संहृष्टो नगरं स्वैरमागतः॥<br><br>2087: सभाज्यमानः पौरेश्च स्त्रीभिर्जानपदैस्तथा। आसाद्य भवनद्वारं पित्रे सम्प्रत्यवेदयत्॥<br><br>2088: ततो द्वाः स्थः प्रविश्यैव विराटमिदमब्रवीत्। बृहन्नलासहायश्च पुत्रो द्वार्युत्तरः स्थितः॥<br><br>2089: ततो हृष्टो मत्स्यराजः क्षत्तारमिदमब्रवीत्। प्रवेश्यतामुभौ तूर्णं दर्शनेप्सुरहं तयोः॥<br><br>2090: क्षत्तारं कुरुराजस्तु शनैः कर्ण उपाजपत्। उत्तरः प्रविशत्वेको न प्रवेश्या बृहन्नला॥<br><br>2091: एतस्य हि महाबाहो व्रतमेतत् समाहितम्। यो ममाङ्गे व्रणं कुर्याच्छोणितं वापि दर्शयेत्। अन्यत्र संग्रामगान स जीवेत् कथञ्चन॥<br><br>2092: न मृष्याद् भृशसंक्रुद्धो मां दृष्ट्वा तु सशोणितम्। विराटमिह सामात्यं हन्यात् सबलवाहनम्॥<br><br>2093: वैशम्पायन उवाच ततो राज्ञः सुतो ज्येष्ठः प्राविशत् पृथिवीट्टायः। सोऽभिवाद्य पितुः पादौ ककं चाप्युपतिष्ठत॥<br><br>2094: ततो रुधिरसंयुक्तमनेकाग्रमनागसम्। भूमावासीनमेकान्ते सैरभ्या प्रत्युपस्थितम्॥<br><br>2095: तत: पप्रच्छ पितरं त्वरमाण इवोत्तरः। केनायं ताडितो राजन् केन पापमिदं कृतम्॥<br><br>2096: विराट उवाच मयायं ताडितो जिह्मो न चाप्येतावदर्हति। प्रशस्यमाने यच्छूरे त्वयि षण्ढं प्रशंसति॥<br><br>2097: उत्तर उवाच अकार्यं ते कृतं राजन् क्षिप्रमेव प्रसाद्यताम्। मा त्वां ब्रह्मविषं घोरं समूलमिह निर्दहेत्॥<br><br>2098: वैशम्पायन उवाच स पुत्रस्य वचः श्रुत्वा विराटो राष्ट्रवर्धनः। क्षमयामास कौन्तेयं भस्मच्छन्नमिवानलम्॥<br><br>2099: क्षमयन्तं तु राजानं पाण्डवः प्रत्यभाषत। चिरं क्षान्तमिदं राजन् न मन्युर्विद्यते मम॥<br><br>2100: यदि ह्येतत् पतेद् भूमौ रुधिरं मम नस्ततः सराष्ट्रस्त्वं महाराज विनश्येथा न संशयः॥<br><br>2101: न दूषयामि ते राजन् यद् वै हन्याददूषकम्। बलवन्तं प्रभुं राजन् क्षिप्रं दारुणमाप्नुयात्॥<br><br>2102: वैशम्पायन उवाच शोणिते तु व्यतिक्रान्ते प्रविवेश बृहन्नला। अभिवाद्य विराटं तु ककं चाप्युपतिष्ठत॥<br><br>2103: क्षामयित्वा तु कौरव्यं रणादुत्तरमागतम्। प्रशशंस ततो मत्स्यः शृण्वत: सव्यसाचिनः॥<br><br>2104: त्वया दायादवानस्मि कैकेयीनन्दिवर्धन। त्वया मे सदृशः पुत्रो न भूतो न भविष्यति॥<br><br>2105: पदं पदसहस्रेण यश्चरन् नापरानुयात्। तेन कर्णेन ते तात कथमासीत् समागमः॥<br><br>2106: मनुष्यलोके सकले यस्य तुल्यो न विद्यते। तेन भीष्मेण ते तात कथमासीत् समागमः॥<br><br>2107: आचार्यो वृष्णिवीराणां कौरवाणां च यो द्विजः। सर्वक्षत्रस्य चाचार्यः सर्वशस्त्रभृतां वरः। तेन द्रोणेन ते तात कथमासीत् समागमः॥<br><br>2108: आचार्यपुत्रो यः शूरः सर्वशस्त्रभृतामपि। अश्वत्थामेति विख्यातस्तेनासीत् संगरः कथम्॥<br><br>2109: रणे यं प्रेक्ष्य सीदन्ति हतस्वा वणिजो यथा। कृपेण तेन ते तात कथमासीत् समागमः॥<br><br>2110: पर्वतं योऽभिविध्येत राजपुत्रो महेषुभिः। दुर्योधनेन ते तात कथमासीत् समागमः॥<br><br>2111: अवगाढा द्विषन्तो मे सुखो वातोऽभिवाति माम्। यस्त्वं धनमथाजैषीः कुरुभिम्रस्तमाहवे॥<br><br>2112: तेषां भयाभिपन्नानां सर्वेषां बलशालिनाम्। नूनं प्रकाल्य तान् सर्वांस्त्वया युधि नरर्षभ। आच्छिन्नं गोधनं सर्वं शार्दूलेनामिषं यथा॥<br><br>2113: उत्तर उवाच न मया निर्जिता गावो न मया निर्जिताः परे। कृतं तत् सकलं तेन देवपुत्रेण केनचित्॥<br><br>2114: स हि भीतं द्रवन्तं मां देवपुत्रो न्यवर्तयत्। स चातिष्ठद् रथोपस्थे वज्रसंहननो युवा॥<br><br>2115: तेन ता निर्जिता गावः कुरुवश्च पराजिताः। तस्य तत् कर्म वीरस्य न मया तात तत् कृतम्॥<br><br>2116: स हि शारद्वतं द्रोणं द्रोणपुत्रं च घड् रथान्। सूतपुत्रं च भीष्मं च चकार विमुखाञ्छरैः॥<br><br>2117: दुर्योधनं विकर्णं च सनागमिव यूथपम्। प्रभग्नमब्रवीद् भीतं राजपुत्रं महाबलः॥<br><br>2118: न हास्तिनपुरे त्राणं तव पश्यामि किंचन। व्यायामेन परीप्सस्व जीवितं कौरवात्मज॥<br><br>2119: न मोक्ष्यसे पलायंस्त्वं राजन् युद्धे मनः कुरु। पृथिवीं भोक्ष्यसे जित्वा हतो वा स्वर्गमाप्स्यसि॥<br><br>2120: स निवृत्तो नरव्याघ्रो मुञ्चन् वज्रनिभाञ्छरान्। सचिवैः संवृतो राजा रथे नाग इव श्वसन्॥<br><br>2121: तं दृष्ट्वा रोमहर्षोऽभूदूरुकम्बश्च मारिष। स तत्र सिंहसंकाशमनीकं व्यधमच्छरैः॥<br><br>2122: तत् प्रणुद्य रथानीकं सिंहसंहननो युवा। कुरूंस्तान् प्रहसन् राजन् संस्थितान् हृतवाससः॥<br><br>2123: १०। एकेन तेन वीरेण षड् रथा: परिनिर्जिताः। शार्दूलेनेव मत्तेन यथा वनचरा मृगाः॥<br><br>2124: विराट उवाच क्व स वीरो महाबाहुर्देवपुत्रो महायशाः। यो मे धनमथाजैषीत् कुरुभिर्मस्तमाहवे॥<br><br>2125: इच्छामि तमहं द्रष्टुमचितुं च महाबलम्। येन मे त्वं च गावश्च रक्षिता देवसूनुना॥<br><br>2126: उत्तर उवाच अन्तर्धानं गतस्तत्र देवपुत्रो महाबलः। स तु श्वो वा परश्वो वा मन्ये प्रादुर्भविष्यति। ॥<br><br>2127: वैशम्पायन उवाच एवमाख्यायमानं तु छन्नं सत्रेण पाण्डवम्। वसन्तं तत्र नाज्ञासीद् विराटो वाहिनीपतिः॥<br><br>2128: ततः पार्थोऽभ्यनुज्ञातो विराटेन महात्मना। प्रददौ तानि वासांसि विराटदुहितुः स्वयम्॥<br><br>2129: उत्तरा तु महार्हाणि विविधानि नवानि च। प्रतिगृह्याभवत् प्रीता तानि वासांसि भामिनी॥<br><br>2130: मन्त्रयित्वा तु कौन्तेय उत्तरेण महात्मना। इतिकर्तव्यतां सर्वां राजन् पार्थे युधिष्ठिरे॥<br><br>2131: ततस्तथा तद् व्यदधाद् यथावत् पुरुषर्षभ। सह पुत्रेण मत्स्यस्य प्रहृष्टा भरतर्षभाः॥<br><br>2132: वैशम्पायन उवाच ततस्तृतीये दिवसे भ्रातरः पञ्च पाण्डवाः। स्नाता: शुक्लाम्बरधराः समये चरितव्रताः॥<br><br>2133: युधिष्ठिरं पुरस्कृत्य सर्वाभरणभूषिताः। द्वारि मत्ता यथा नागा भ्राजमाना महारथाः॥<br><br>2134: विराटस्य सभां गत्वा भूमिपालासनेष्वथ। निषेदुः पावकप्रख्याः सर्वे धिष्ण्येष्विवागनयः॥<br><br>2135: तेषु तत्रोपविष्टेषु विराटः पृथिवीपतिः। आजगाम सभां कर्तुं राजकार्याणि सर्वशः॥<br><br>2136: श्रीमतः पाण्डवान् दृष्ट्वा ज्वलतः पावकानिव। मुहूर्तमिव च ध्यात्वा सरोषः पृथिवीपतिः॥<br><br>2137: अथ मत्स्योऽब्रवीत् कवं देवरूपमिव स्थितम्। मरुद्गणैरुपासीनं त्रिदशानामिवेश्वरम्॥<br><br>2138: स किलाक्षातिवापस्त्वं सभास्तारो मया वृतः। अथ राजासने कस्मादुपविष्टस्त्वलंकृतः॥<br><br>2139: वैशम्पायन उवाच परिहासेप्सया वाक्यं विराटस्य निशम्य तत्। स्मयमानोऽर्जुनो राजन्निदं वचनमब्रवीत्॥<br><br>2140: अर्जुन उवाच इन्द्रस्यार्धासनं राजन्नयमारोढुमर्हति। ब्रह्मण्यः श्रुतवांस्त्यगी यज्ञशीलो दृढव्रतः॥<br><br>2141: एष विग्रहवान् धर्म एष वीर्यवतां वरः। एष बुद्ध्याधिको लोके तपसां च परायणम्॥<br><br>2142: एषोऽस्त्रं विविधं वेत्ति त्रैलोक्ये सचराचरे। न चैवान्यः पुमान् वेत्ति न वेत्स्यति कदाचन॥<br><br>2143: न देवा नासुराः केचिन्न मनुष्या न राक्षसाः। गन्धर्वयक्षप्रवराः सकिन्नरमहोरगाः॥<br><br>2144: दीर्घदर्शी महातेजाः पौरजानपदप्रियः। पाण्डवानामतिरथो यज्ञधर्मपरो वशी॥<br><br>2145: महर्षिकल्पो राजर्षिः सर्वलोकेषु विश्रुतः। बलवान् धृतिमान् दक्षः सत्यवादी जितेन्द्रियः। धनैश्च सञ्चयैश्चैव शक्रवैश्रवणोपमः॥<br><br>2146: यथा मनुर्महातेजा लोकानां परिरक्षिता। एवमेष महातेजाः प्रजानुग्रहकारकः॥<br><br>2147: अयं कुरूणामृषभो धर्मराजो युधिष्ठिरः। अस्य कीर्तिः स्थिता लोके सूर्यस्येवोद्यतः प्रभा। । १६। संसरन्ति दिशः सर्वा यशसोऽस्य इवांशवः। उदितस्येव सूर्यस्य तेजसोऽनु गभस्तयः॥<br><br>2148: एनं दशसहस्राणि कुञ्जराणां तरस्विनाम्। अन्वयुः पृष्ठतो राजन् यावदध्यावसत् कुरून्॥<br><br>2149: त्रिंशदेनं सहस्राणि रथाः काञ्चनमालिनः। सदश्वरूपसम्पन्नाः पृष्ठतोऽनुययुस्तदा। ॥<br><br>2150: एनमष्टशताः सूताः सुमृष्टमणिकुण्डलाः। अब्रुवन् मागधैः सार्धं पुरा शक्रमिवर्षयः॥<br><br>2151: एनं नित्यमुपासन्त कुरवः किंकरा यथा। सर्वे च राजन् राजानो धनेश्वरमिवामराः॥<br><br>2152: एष सर्वान् महीपालान् करदान् समकारयत्। वैश्यानिव महाभागो विवशान् स्ववशानपि॥<br><br>2153: अष्टाशीतिसहस्राणि स्नातकानां महात्मनाम्। उपजीवन्ति राजानमेनं सुचरितव्रतम्॥<br><br>2154: एष वृद्धाननाथांश्च पङ्गुनन्धांश्च मानवान्। पुत्रवत् पालयामास प्रजा धर्मेण वै विभुः॥<br><br>2155: एष धर्मे दमे चैव क्रोधे चापि जितव्रतः। महाप्रसादो ब्रह्मण्यः सत्यवादी च पार्थिवः॥<br><br>2156: शीघ्रं तापेन चैतस्य तप्यते स सुयोधनः। सगणः सह कर्णेन सौबलेनापि वा विभुः॥<br><br>2157: न शक्यन्ते ह्यस्य गुणाः प्रसंख्यातुं नरेश्वर। एष धर्मपरो नित्यमानृशंसश्च पाण्डवः॥<br><br>2158: एवं युक्तो महाराजः पाण्डव: पार्थिवर्षभः। कथं नार्हति राजार्हमासनं पृथिवीपते। ॥<br><br>2159: विराट उवाच यद्येष राजा कौरव्यः कुन्तीपुत्रो युधिष्ठिरः। कतमोऽस्यार्जुनो भ्राता भीमश्च कतमो बली॥<br><br>2160: नकुलः सहदेवो वा द्रौपदी वा यशस्विनी। यदा द्यूतजिताः पार्था न प्राज्ञायन्त ते क्वचित्॥<br><br>2161: अर्जुन उवाच य एष बल्लवो ब्रूते सूदस्तव नराधिप। एष भीमो महाराज भीमवेगपराक्रमः॥<br><br>2162: एष क्रोधवशान् हत्वा पर्वते गन्धमादने। सौगन्धिकानि दिव्यानि कृष्णार्थे समुपाहरत्॥<br><br>2163: गन्धर्व एष वै हन्ता कीचकानां दुरात्मनाम्। । व्याघ्रानृक्षान् वराहांश्च हतवान् स्त्रीपुरे तव॥<br><br>2164: यश्चासीदश्वबन्धस्ते नकुलोऽयं परंतपः। गोसङ्ख्यः सहदेवश्च माद्रीपुत्रौ महारथौ॥<br><br>2165: शृङ्गारवेषाभरणौ रूपवन्तौ यशस्विनौ। महारथसहस्राणां समर्थो भरतर्षभौ॥<br><br>2166: एषा पद्मपलाशाक्षी सुमध्या चारुहासिनी। सैरन्ध्री द्रौपदी राजन् यस्यार्थे कीचका हताः॥<br><br>2167: अर्जुनोऽहं महाराज व्यक्तं ते श्रोत्रमागतः। भीमादवरजः पार्थो यमाभ्यां चापि पूर्वजः॥<br><br>2168: उषिताः स्मो महाराज सुखं तव निवेशने। अज्ञातवासमुषिता गर्भवास इव प्रजाः॥<br><br>2169: वैशम्पायन उवाच यदार्जुनेन ते वीराः कथिताः पञ्च पाण्डवाः। तदार्जुनस्य वैराटिः कथयामास विक्रमम्॥<br><br>2170: पुनरेव च तान् पार्थान् दर्शयामास चोत्तरः॥<br><br>2171: उत्तर उवाच तनुर्महान् सिंह इव प्रवृद्धः। स्ताम्रायताक्षः कुरुराज एषः॥<br><br>2172: अयं पुनर्मत्तगजेन्द्रगामी प्रतप्तचामीकरशुद्धगौरः। वृकोदरः पश्यत पश्यतैनम्॥<br><br>2173: यस्त्वेव पार्श्वेऽस्य महाधनुष्मान् श्यामो युवा वारणयूथपोपमः। सिंहोन्नतांसो गजराजगामी पद्मायताक्षोऽर्जुन एष ऽर्जुन एष वीरः॥<br><br>2174: राज्ञः समीपे पुरुषत्तमौ तु यमाविमौ विष्णुमहेन्द्रकल्पौ। मनुष्यलोके सकले समोऽस्ति ययोर्न रूपे न बले न शीले। ॥<br><br>2175: आभ्यां तु पार्श्वे कनकोत्तमाङ्गी यैषा प्रभा मूर्तिमतीव गौरी। नीलोत्पला भा सुरदेवतेव कृष्णा स्थिता मूर्तिमतीव लक्ष्मीः॥<br><br>2176: वैशम्पायन उवाच एवं निवेद्य तान् पार्थान् पाण्डवान् पञ्च भूपतेः। ततोऽर्जुनस्य वैराटिः कथयामास विक्रमम्॥<br><br>2177: उत्तर उवाच अयं स द्विषतां हन्ता मृगाणामिव केसरी। अचरद् रथवृन्देषु निघ्नंस्तांस्तान् वरान् रथान्॥<br><br>2178: अनेन विद्धो मातङ्गो महानेकेषुणा हतः। सुवर्णकक्षः संग्रामे दन्ताभ्यामगमन्महीम्॥<br><br>2179: अनेन विजिता गावो जिताश्च कुरवो युधि। अन्य शङ्खप्रणादेन की मे बधिरीकृतौ॥<br><br>2180: वैशम्पायन उवाच तस्य तद् वचनं श्रुत्वा मत्स्यराजः प्रतापवान्। उत्तरं प्रत्युवाचेदमभिपनो युधिष्ठिरे॥<br><br>2181: प्रसादनं पाण्डवस्य प्राप्तकालं हि रोचते। उत्तरां च प्रयच्छामि पार्थाय यदि मन्यसे॥<br><br>2182: उत्तर उवाच आर्याः पूज्याश्च मान्याश्च प्राप्तकालं च मे मतम्। पूज्यन्तां पूजनाश्चि महाभागाश्च पाण्डवाः॥<br><br>2183: विराट उवाच अहं खल्वपि संग्रामे शत्रूणां वशमागतः। मोक्षितो भीमसेनेन गावश्चापि जितास्तथा॥<br><br>2184: एतेषां बाहुवीर्येण अस्माकं विजयो मृधे। एवं सर्वे सहामात्याः कुन्तीपुत्रं युधिष्ठिरम्। प्रसादयामो भद्रं ते सानुजं पाण्डवर्षभम्॥<br><br>2185: यदस्माभिरजानद्धिः किंचिदुक्तो नराधिपः। क्षन्तुमर्हति तत् सर्वं धर्मात्मा ह्येष पाण्डवः॥<br><br>2186: वैशम्पायन उवाच ततो विराट: परमाभितुष्टः समेत्य राजा समयं चकार। राज्यं च सर्वं विससर्ज तस्मै सदण्डकोश सपुरं महात्मा॥<br><br>2187: पाण्डवांश्च ततः सर्वान् मत्स्यराजः प्रतापवान्। धनंजयं पुरस्कृत्य दिष्ट्या दिष्ट्येति चाब्रवीत्॥<br><br>2188: समुपाघ्राय मूर्धानं संश्लिष्य च पुनः पुनः। युधिष्ठिरं च भीमं च माद्रीपुत्रो च पाण्डवौ॥<br><br>2189: नातृप्यद् दर्शने तेषां विराटो वाहिनीपतिः। स प्रीयमाणो राजानं युधिष्ठिरमथाब्रवीत्॥<br><br>2190: दिष्ट्या भवन्तः सम्प्राप्ताः सर्वे कुशलिनो वनात्। दिष्ट्या सम्पालितं कृच्छ्रमज्ञातं वै दुरात्मभिः॥<br><br>2191: इदं च राज्यं पार्थाय यच्चान्यदपि किञ्चन। प्रतिगृह्णन्तु तत् सर्वं पाण्डवा अविशङ्कया। ॥<br><br>2192: उत्तरां प्रतिगृह्णातु सव्यसाची धनंजयः। अयं ह्यौपयिको भर्ता तस्याः पुरुषसत्तमः॥<br><br>2193: एवमुक्तो धर्मराजः पार्थमैक्षद् धनंजयम्। ईक्षितश्चार्जुनो भ्रात्रा मत्स्यं वचनमब्रवीत्॥<br><br>2194: प्रतिगृह्णाम्यहं राजन् स्नुषां दुहितरं तव। युक्तश्चावां हि सम्बन्धो मत्स्यभारतयोरपि॥<br><br>2195: विराट उवाच किमर्थं पाण्डवश्रेष्ठ भार्यां दुहितरं मम। प्रतिग्रहीतुं नेमां त्वं मया दत्तामिहेच्छसि॥<br><br>2196: अर्जुन उवाच अन्तःपुरेऽहमुषितः सदा पश्यन् सुतां तव। रहस्यं च प्रकाशं च विश्वस्ता पितृवन्मयि॥<br><br>2197: प्रियो बहुतमश्चासं नर्तको गीतकोविदः। आचार्यवच्च मां नित्यं मन्यते दुहिता तव॥<br><br>2198: वयःस्थया तया राजन् सह संवत्सरोषितः। अतिशङ्का भवेत् स्थाने तव लोकस्य वा विभो॥<br><br>2199: तस्मान्निमन्त्रयेऽहं ते दुहितां मनुजाधिप। शुद्धो जितेन्द्रियो दान्तस्तस्याः शुद्धिः कृता मया। ॥<br><br>2200: स्नुषायां दुहितुर्वापि पुत्रे चात्मनि वा पुनः। अत्र शङ्कां न पश्यामि तेन शुद्धिर्भविष्यति॥<br><br>2201: अभिशापादहं भीतो मिथ्यावादात् परंतप। स्नुषार्थमुत्तरां राजन् प्रतिगृह्णामि ते सुताम्॥<br><br>2202: स्वस्रीयो वासुदेवस्य साक्षाद् देवशिशुर्यथा। दयितश्चक्रहस्तस्य सर्वास्त्रेषु च कोविदः॥<br><br>2203: अभिमन्युर्महाबाहुः पुत्रो मम विशाम्पते। जामाता तव युक्तो वै भर्ता च दुहितुस्तव॥<br><br>2204: विराट उवाच उपपन्नं कुरुश्रेष्ठे कुन्तीपुत्र धनंजये। य एवं धर्मनित्यश्च जातज्ञानश्च पाण्डवः॥<br><br>2205: यत् कृत्यं मन्यसे पार्थ क्रियतां तदनन्तरम्। सर्वे कामाः समृद्धा मे सम्बन्धी यस्य मेऽर्जुनः॥<br><br>2206: वैशम्पायन उवाच एवं ब्रुवति राजेन्द्रे कुन्तीपुत्रो युधिष्ठिरः। अन्वशासत् स संयोगं समये मत्स्यपार्थयोः॥<br><br>2207: ततो मित्रेषु सर्वेषु वासुदेवं च भारत। प्रेषयामास कौन्तेयो विराटश्च महीपतिः॥<br><br>2208: ततस्त्रयोदशे वर्षे निवृत्ते पञ्च पाण्डवाः। उपप्लव्यं विराटस्य समपद्यन्त सर्वशः॥<br><br>2209: अभिमन्युं च बीभत्सुरानिनाय जनार्दनम्। आनर्तेभ्योऽपि दाशार्हानानयामास पाण्डवः॥<br><br>2210: काशिराजश्च शैब्यश्च प्रीयमाणौ युधिष्ठिरे। अक्षौहिणीभ्यां सहितावागतौ पृथिवीपती॥<br><br>2211: अक्षौहिण्या च सहितो यज्ञसेनो महाबलः। द्रौपद्याश्च सुता वीराः शिखण्डी चापराजितः॥<br><br>2212: धृष्टद्युम्नश्च दुर्धर्षः सर्वशस्त्रभृतां वरः। समस्ताक्षौहिणीपाला यज्वानो भूरिदक्षिणाः। वेदावभृथसम्पन्नाः सर्वे शूरास्तनुत्यजः॥<br><br>2213: तानागतानभिप्रेक्ष्य मत्स्यो धर्मभृतां वरः। पूजयामास विधिवत् सभृत्यबलवाहनान्॥<br><br>2214: प्रीतोऽभवद् दुहितरं दत्त्वा तामभिमन्यवे। ततः प्रत्युपयातेषु पार्थिवेषु ततस्ततः॥<br><br>2215: तत्रागमद् वासुदेवो वनमाली हलायुधः। कृतवर्मा च हार्दिक्यो युयुधानश्च सात्यकिः॥<br><br>2216: अनाधृष्टिस्तथाक्रूरः साम्बो निश एव च। अभिमन्युमुपादाय सह मात्रा परंतपाः॥<br><br>2217: इन्द्रसेनादयश्चैव रथैस्तैः सुसमाहितैः। आययुः सहिताः सर्वे परिसंवत्सरोषिताः॥<br><br>2218: दशनागसहस्राणि हयानां द्विगुणं तथा। रथानामयुतं पूर्णं नियुतं च पदातिनाम्॥<br><br>2219: वृष्ण्यन्धकाश्च बहवो भोजाश्च परमौजसः। अन्वयुर्वृष्णिशार्दूलं वासुदेवं महाद्युतिम्॥<br><br>2220: पारिबर्ह ददौ कृष्णः पाण्डवानां महात्मनाम्। स्त्रियो रत्नानि वासांसि पृथक् पृथगनेकशः॥<br><br>2221: ततो विवाहो विधिवद् ववृधे मत्स्यपार्थयोः। ततः शङ्खाश्च भेर्यश्च गोमुखा डम्बरास्तथा॥<br><br>2222: पार्थैः संयुज्यमानस्य नेदुर्मत्स्यस्य वेश्मनि। भक्ष्यान्नभोज्यपानानि प्रभूतान्यभ्यहारयन्॥<br><br>2223: गायनाख्यानशीलाच नटवैतालिकास्तथा। स्तुवन्तस्तानुपातिष्ठान् सूताश्च सह मागधैः॥<br><br>2224: सुदेष्णां च पुरस्कृत्य मत्स्यानां च वरस्त्रियः। आजग्मुश्चारुसर्वाङ्गयः सुमृष्टमणिकुण्डलाः॥<br><br>2225: वर्णोपपन्नास्ता नार्यो रूपवत्यः स्वलंकृताः। सर्वाश्चाभ्यभवन् कृष्णा रूपेण यशसा श्रिया॥<br><br>2226: परिवार्योत्तरां तास्तु राजपुत्रीमलंकृताम्। सुतामिव महेन्द्रस्य पुरस्कृत्योपतस्थिरे॥<br><br>2227: तां प्रत्यगृह्णात् कौन्तेयः सुतस्यार्थे धनंजयः। सौभद्रस्यानवद्याङ्गी विराटतनयां तदा॥<br><br>2228: तत्रातिष्ठन्महाराजो रूपमिन्द्रस्य धारयन्। स्नुषां तां प्रतिजग्राह कुन्तीपुत्रो युधिष्ठिरः॥<br><br>2229: प्रतिगृह्य च तां पार्थः पुरस्कृत्य जनार्दनम्। विवाहं कारयामास सौभद्रस्य महात्मनः॥<br><br>2230: तस्मै सप्त सहस्राणि हयानां वातरंहसाम्। द्वे च नागशते मुख्ये प्रादाद् बहुधनं तदा॥<br><br>2231: हुत्वा सम्यक् समिद्धाग्निमर्चयित्वा द्विजन्मनः। राज्यं बलं च कोशं च सर्वमात्मानमेव च॥<br><br>2232: कृते विवाहे तु तदा धर्मपुत्रो युधिष्ठिरः। ब्राह्मणेभ्यो ददौ वित्तं यदुपाहरदच्युतः॥<br><br>2233: गोसहस्राणि रत्नानि वस्त्राणि विविधानि च। भूषणानि च मुख्यानि यानानि शयनानि च॥<br><br>2234: भोजनानि च हृद्यानि पानानि विविधानि च। तन्महोत्सवसंकाशं हृष्टपुष्टजनायुतम्। नगरं मत्स्यराजस्य शुशुभे भरतर्षभ। ॥<br> 
<br>
</body>
</html>
