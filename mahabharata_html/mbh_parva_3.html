
<!DOCTYPE html>
<html>
<body>
<h1> Parva: 3</h1><br>1: नारायणं नमस्कृत्य नरं चैव नरोत्तमम्। देवी सरस्वतीं व्यासं ततो जयमुदीरयेत्। । जनमेजय उवाच एवं द्यूतजिताः पार्थाः कोपिताश्च दुरात्मभिः। धार्तराष्ट्र: सहामात्यैनिकृत्या द्विजसत्तम॥<br><br>2: श्राविता: परुषा वाचः सृजद्भिर्वैरमुत्तमम्। किमकुर्वत कौरव्य मम पूर्वपितामहाः॥<br><br>3: कथं चैश्वर्यविभ्रष्टाः सहसा दुःखमेयुषः। वने विजहिरे पार्थाः शक्रप्रतिमतेजसः॥<br><br>4: के वै तानन्ववर्तन्त प्राप्तान् व्यसनमुत्तमम्। किमाचाराः किमाहाराः क्व च वासो महात्मनाम्॥<br><br>5: कथं च द्वादश समा वने तेषां महामुने। व्यतीयुर्ब्राह्मणश्रेष्ठ शूराणामरिघातिनाम्॥<br><br>6: कथं च राजपुत्री सा प्रवरा सर्वयोषिताम्। पतिव्रता महाभागा सततं सत्यवादिनी॥<br><br>7: वनवासमदुःखार्हा दारुणं प्रत्यपद्यत। एतदाचक्ष्व मे सर्वं विस्तरेण तपोधन॥<br><br>8: श्रोतुमिच्छामि चरितं भूरिद्रविणतेजसाम्। कथ्यमानं त्वया विप्र परं कौतूहलं हि मे॥<br><br>9: वैशम्पायन उवाच एवं द्यूतजिताः पार्थाः कोपिताश्च दुरात्मभिः। धार्तराष्ट्रैः सहामात्यैर्निर्ययुर्गजसाह्वयात्॥<br><br>10: वर्धमानपुद्वारदभिनिष्क्रम्य पाण्डवाः। उदङ्मुखाः शस्त्रभृतः प्रययुः सह कृष्णया॥<br><br>11: इन्द्रसेनादयश्चैव भृत्याः परि चतुर्दश। रथैरनुययुः शी। ः त्रिय आदाय सर्वशः॥<br><br>12: गतानेतान् विदित्वा तु पौराः शोकाभिपीडिताः। गर्हयन्तोऽसकृद् भीष्मविदुरद्रोणगौतमान्॥<br><br>13: ऊचुर्विगतसंत्रासाः समागम्य परस्परम्। पौरा ऊचुः नेदमस्ति कुलं सर्वं न वयं न च नो गृहाः॥<br><br>14: यत्र दुर्योधनः पापः सौबलेनाभिपालितः। कर्णदुःशासनाभ्यां च राज्यमेतच्चिकीर्षति॥<br><br>15: न तत् कुलं न चाचारो न धर्मोऽर्थः कुतः सुखम्। यत्र पापसहायोऽयं पापो राज्यं चिकीर्षति॥<br><br>16: दुर्योधनो गुरुद्वेषी त्यक्ताचारसुहृज्जनः। अर्थलुब्धोऽभिमानी च नीचः प्रकृतिनिघृणः॥<br><br>17: नैयमस्ति मही कृत्स्ना यत्र दुर्योधनो नृपः। साधु गच्छामहे सर्वे यत्र गच्छन्ति पाण्डवाः॥<br><br>18: सानुक्रोशा महात्मानो विजितेन्द्रियशत्रवः। श्रीमन्तः कीर्तिमन्तश्चधर्माचारपरायणाः॥<br><br>19: वैशम्पायन उवाच एवमुक्त्वानुजग्मुस्ते पाण्डवांस्तान् समेत्य च। ऊचुः प्राञ्जलयः सर्वे कौन्तेयान् माद्रिनन्दनान्॥<br><br>20: क्व गमिष्यथ भद्रं वस्त्यक्तवास्मान् दुःखभागिनः। वयमप्यनुयास्यामो यत्र यूयं गमिष्यथ॥<br><br>21: अधर्मेण जिताञ्छूवा युष्मांस्त्यक्तघृणैः परैः। उद्विग्नाः स्मो भृशं सर्वे नास्मान् हातुमिहार्हथ॥<br><br>22: भक्तानुरक्तान् सुहृदः सदा प्रियहिते रतान्। कुराजाधिष्ठिते राज्ये न विनश्येम सर्वशः॥<br><br>23: श्रूयतां चाभिधास्यामो गुणदोषान् नरर्षभाः। शुभाशुभाधिवासेन संसर्गः कुरुते यथा॥<br><br>24: वस्त्रमापस्तिलान् भूमिं गन्धो वासयते यथा। पुष्पाणामधिवासेन तथा संसर्गजा गुणाः॥<br><br>25: मोहजालस्य योनिर्हि मूढेरेव समागमः। अहन्यहनिधर्मस्य योनिः साधुसमागमः॥<br><br>26: तस्मात् प्राज्ञैश्च वृद्धैश्च सुस्वभावैस्तपस्विभिः। सद्भिश्च सह संसर्गः कार्यः शमपरायणैः॥<br><br>27: येषां त्रीण्यवदातानि विद्या योनिश्च कर्म च। ते सेव्यास्तैः समास्या हि शास्त्रेभ्योऽपि गरीयसी। निरारम्भा ह्यपि वयं पुण्यशीलेषु साधुषु। पुण्यमेवाप्नुयामेह पापं पापोपसेवनात्॥<br><br>28: असतां दर्शनात् स्पर्शात् संजल्पाच्च सहासनात् धर्माचाराः प्रहीयन्ते सिद्ध्यन्ति च न मानवाः॥<br><br>29: बुद्धिश्च हीयते पुंसां नीचैः सह समागमात्। मध्यमैर्मध्यतां याति श्रेष्ठतां याति चोत्तमैः॥<br><br>30: अनीचैर्नाप्यविषयैर्नाधर्मिष्ठैर्विशेषतः। ये गुणाः कीर्तिता लोकेधर्मकामार्थसम्भवाः। लोकाचारेषु सम्भूता वेदोक्ताः शिष्टसम्मताः॥<br><br>31: ते युष्मासु समस्ताश्च व्यस्ताश्चैवेह सद्गुणाः। इच्छामो गुणवन्मध्ये वस्तुं श्रेयोऽभिकाक्षिणः। । युधिष्ठिर उवाच धन्या वयं यदस्माकं स्नेहकारुण्ययन्त्रिताः। असतोऽपि गुणानाहुर्ब्राह्मणप्रमुखाः प्रजाः॥<br><br>32: तदहं भ्रातृसहितः सर्वान् विज्ञापयामि वः। नान्यथा तद्धि कर्तव्यमस्मत्स्नेहानुकम्पया॥<br><br>33: भीष्म पितामहो राजा विदुरो जननी च में। सुहृज्जनश्च प्रायो मे नगरे नागसाह्वये॥<br><br>34: ते त्वस्मद्धितकामार्थं पालनीयाः प्रयत्नतः। युष्माभिः सहिताः सर्वे शोकसंतापविह्वलाः॥<br><br>35: निवर्ततागता दूरं समागमनशापिताः। स्वजने न्यासभूते मे कार्या स्नेहान्विता मतिः॥<br><br>36: एतद्धि मम कार्याणां परमं हृदि संस्थितम्। कृता तेन तु तुष्टिर्मे सत्कारच भविष्यति॥<br><br>37: वैशम्पायन उवाच तथानुमन्त्रितास्तेनधर्मराजेन ताः प्रजाः। चक्रुरार्तस्वरं घोरं हा राजनिति संहताः॥<br><br>38: गुणान् पार्थस्य संस्मृत्य दुःखार्ताः परमातुराः। अकामाः संन्यवर्तन्त समागम्याथ पाण्डवान्। ॥<br><br>39: निवृत्तेषु तु पौरेषु स्थानास्थाय पाण्डवाः। आजग्मुर्जाह्नवीतीरे प्रमाणाख्यं महावटम्॥<br><br>40: ते तं दिवसशेषेण वटं गत्वा तु पाण्डवाः। ऊषुस्तां रजनीं वीराः संस्पृश्य सलिलं शुचि॥<br><br>41: उदकेनैव तां रात्रिमूषुस्ते दुःखकर्षिताः। अनुजग्मुश्च तत्रैतान् स्नेहात् केचिद् द्विजातयः॥<br><br>42: साग्नयोऽनग्नयश्चैव सशिष्यगणबान्धवाः। स तैः परिवृतो राजा शुशुभे ब्रह्मवादिभिः॥<br><br>43: तेषां प्रादुष्कृताग्नीनां मुहूर्ते रम्यदारुणे। ब्रह्मघोषपुरस्कारः संजल्प: समजायत॥<br><br>44: राजानं तु कुरुश्रेष्ठं ते हंसमधुरस्वराः। आश्वासयन्तो विप्राण्याः क्षपां सर्वां व्यनोदयन्॥<br><br>45: वैशम्पायन उवाच प्रभातायां तु शर्वर्यां तेषामक्लिष्टकर्मणाम्। वनं यियासतां विप्रास्तस्थुर्भिक्षाभुजोऽचतः॥<br><br>46: तानुवाच ततो राजा कुन्तीपुत्रो युधिष्ठरः। वयं हि हृतसर्वस्वा हृतराज्या हृतश्रियः॥<br><br>47: फलमूलाशनाहारा वनं गच्छाम दुःखिताः। वनं च दोषबहुलं बहुव्यालसरीसृपम्॥<br><br>48: परिक्लेशश्च वो मन्येध्रुवं तत्र भविष्यति। ब्राह्मणानां परिक्लेशो दैवतान्यपि सादयेत्। किं पुनर्मामितो विप्रा निवर्तध्वं यथेष्टतः॥<br><br>49: ब्राह्मणा ऊचु: गतिर्या भवतां राजस्तां वयं गन्तुमुद्यताः। नार्हस्यस्मान् परित्यक्तुं भक्तान् सद्धर्मदर्शिनः॥<br><br>50: अनुकम्पां हि भक्तेषु देवता ह्यपि कुर्वते। विशेषतो ब्राह्मणेषु सदाचारावलम्बिषु॥<br><br>51: युधिष्ठिर उवाच ममापि परमा भक्तिर्ब्राह्मणेषु सदा द्विजाः। सहायविपरिभ्रंशस्त्वयं सादयतीव माम्॥<br><br>52: आहरेयुरिमे येऽपि फलमूलमधूनि च। त इमे शोकजैर्दुःखैर्धातरो मे विमोहिताः॥<br><br>53: द्रौपद्या विप्रकर्षण राज्यापहरणेन च। दुःखार्दितानिमान् क्लेशैर्नाहं योक्तुमिहोत्सहे॥<br><br>54: ब्राह्मणा ऊचुः अस्मत्पोषणजा चिन्ता मा भूत् ते हृदि पार्थिव। स्वयमाहत्य चान्नानि त्वानुयास्यामहे वयम्॥<br><br>55: अनुध्यानेन जप्येन विधास्यामः शिवं तव। कथाभिश्चाभिरम्याभिः सह रंस्यामहे वयम्॥<br><br>56: युधिष्ठिर उवाच एवमेतत्र संदेहो रमेऽहं सततं द्विजैः। न्यूनभावात् तु पश्यामि प्रत्यादेशमिवात्मनः॥<br><br>57: कथं द्रक्ष्यामि वः सर्वान् स्वयमाहृतभोजनान्। मद्भक्त्या क्लिश्यतोऽनर्हान् धिक् पापान्धृतराष्ट्रजान्। वैशम्पायन उवाच इत्युक्त्वा स नृपः शोचन निषसाद महीतले। यात्मरतो विद्वाञ्छौनको नाम वै द्विजः॥<br><br>58: योगे सांख्ये च कुशलो राजानमिदमब्रवीत्॥<br><br>59: शोकस्थानसहस्राणि भयस्थानशतानि च। दिवसे दिवसे मूढमाविशन्ति न पण्डितम्॥<br><br>60: न हि ज्ञानविरुद्धेषु बहुदोषेषु कर्मसु। श्रेयोघातिषु सज्जन्ते बुद्धिमन्तो भवद्विधाः॥<br><br>61: अष्टाङ्गां बुद्धिमाहुर्यां सर्वाश्रेयोऽभिघातिनीम्। श्रुतिस्मृतिसमायुक्तां राजन् सा त्वय्यवस्थिता॥<br><br>62: अर्थकृच्छ्रेषु दुर्गेषु व्यापत्सु स्वजनस्य च। शारीरमानसैर्दुःखैन सीदन्ति भवद्विधाः॥<br><br>63: श्रूयतां चाभिधास्यामि जनकेन यथा पुरा। आत्मव्यवस्थानकरा गीताः श्लोका महात्मना॥<br><br>64: मनोदेहसमुत्थाभ्यां दुःखाभ्यमर्दितं जगत्। त्योर्व्याससमासाभ्यां शमोपायमिमं शृणु॥<br><br>65: व्याधेरनिष्टसंस्पर्शाच्छ्रमादिष्टविर्वजनात्। दुःखं चतुर्भिः शारीरं कारणैः सम्प्रवर्तते॥<br><br>66: तदा तत्प्रतिकाराच्च सततं चाविचिन्तनात्। आधिव्याधिप्रशमनं क्रियायोगद्वयेन तु॥<br><br>67: मतिमन्तो ह्यतो वैद्याः शमं प्रागेव कुर्वते। मानसस्य प्रियाख्यानैः सम्भोगोपनयैर्नृणाम्॥<br><br>68: मानसेन हि दुःखेन शरीरमुपतप्यते। अय:पिण्डेन तप्तेन कुम्भसंस्थमिवोदकम्॥<br><br>69: मानसं शमयेत् तस्माज्ज्ञानेनाग्निमिवाम्बुना। प्रशान्ते मानसे ह्यस्य शारीरमुपशाम्यति॥<br><br>70: मनसो दुःखमूलं तु स्नेह इत्युपलभ्यते। स्नेहात् तु सज्जते जन्तुर्दुःखयोगमुपैति च॥<br><br>71: स्नेहमूलानि दुःखानि स्नेहजानि भयानि च। शोकहर्षों तथाऽऽयासः सर्वं स्नेहात् प्रवर्तते॥<br><br>72: स्नेहाद् भावोऽनुरागश्च प्रजज्ञे विषये तथा। अश्रेयस्कावुभावेतौ पूर्वस्तत्र गुरुः स्मृतः॥<br><br>73: कोटराग्निर्यथाशेषं समूलं पादपं दहेत्। धर्मार्थो तु तथाल्पोऽपि रागदोषो विनाशयेत्॥<br><br>74: विप्रयोगे न तु त्यागी दोषदर्शी समागमे। विरागं भजते जन्तुर्निवैरो निरवग्रहः॥<br><br>75: तस्मात् स्नेहं न लिप्सेत मित्रेभ्योधनसंचयात्। स्वशरीरसमुत्थं च ज्ञानेन विनिवर्तयेत्॥<br><br>76: ज्ञानान्वितेषु युक्तेषु शास्त्रज्ञेषु कृतात्मसु। न तेषु सज्जते स्नेहः पद्मपत्रेष्विवोदकम्॥<br><br>77: रागाभिभूतः पुरुषः कामेन परिकृष्यते। इच्छा संजायते तस्य ततस्तृष्णा विवर्धते॥<br><br>78: तृष्णा हि सर्वपापिष्ठा नित्योद्वेगकरी स्मृता। अधर्मबहुला चैव घोरा पापानुबन्धिनी॥<br><br>79: या दुस्त्यजा दुर्मतिभिर्या न जीर्यति जीर्यतः। योऽसौ प्राणान्तिको रोगस्तां तृष्णां त्यजतः सुखम्॥<br><br>80: अनाद्यन्ता तु सा तृष्णा अन्तर्देहगता नृणाम्। विनाशयति भूतानि अयोनिज इवानलः॥<br><br>81: यथैधः स्वसमुत्थेन वह्निना नाशमृच्छति। तथाकृतात्मा लोभेन सहजेन विनश्यति॥<br><br>82: राजतः सलिलादग्नेश्चोरतः स्वजनादपि। भयमर्थवतां नित्यं मृत्योः प्राणभृतामिव॥<br><br>83: यथा ह्यामिषमाकाशे पक्षिभिः श्वापदैर्भुवि। भक्ष्यते सलिले मत्स्यैस्तथा सर्वत्र वित्तवान्॥<br><br>84: अर्थ एव हि केषांचिदनर्थं भजते नृणाम्। अर्थश्रेयसि चासक्तो न श्रेयो विन्दते नरः॥<br><br>85: तस्मादर्थागमाः सर्वे मनोमोहविवर्धनाः। कार्पण्यं दर्पमानौ च भयमुद्वेग एव च॥<br><br>86: अर्थजानि विदुः प्राज्ञा दुःखान्येतानि देहिनाम्। अर्थस्योत्पादने चैव पालने च तथा क्षये। ॥<br><br>87: सहन्ति च महद् दुःखं प्रन्ति चैवार्थकारणात्। अर्था दुःखं परित्यक्तुं पालिताश्चैव शत्रवः॥<br><br>88: दुःखेन चाधिगम्यन्ते तस्मान्नाशं न चिन्तयेत्। असंतोषपरा मूढाः संतोषं यान्ति पण्डिताः॥<br><br>89: अन्तो नास्ति पिपासायाः संतोषः परमं सुखम्। तस्मात् संतोषमेवेह परं पश्यन्ति पण्डिताः॥<br><br>90: अनित्यं यौवनं रूपं जीवितं रत्नसंचयः। ऐश्पर्य प्रियसंवासो गृध्येत् तत्र न पण्डितः॥<br><br>91: त्यजेत संचयांस्तस्मात्तज्जान् क्लेशान् सहेत च। न हि संचयवान् कश्चिद् दृश्यते निरुपद्रवः। अतश्चधार्मिकैः पुंभिरनीहार्थः प्रशस्यते॥<br><br>92: धर्मार्थं यस्य वित्तेहा वरं तस्य निरीहता। प्रक्षालनाद्धि पंकस्य श्रेयो न स्पर्शनं नृणाम्॥<br><br>93: युधिष्ठिरैवं सर्वेषु न स्पृहां कर्तुमर्हसि। धर्मेण यदि ते कार्यं विमुक्तेच्छो भवार्थतः॥<br><br>94: युधिष्ठिर उवाच नार्थोपभोगलिप्सार्थमियमर्थेप्सुता मम। भरणार्थं तु विप्राणां ब्रह्मन् काझे न लोभतः॥<br><br>95: कथं ह्यस्मद्विधो ब्रह्मन् वर्तमानो गृहाश्रमे। भरणं पालनं चापि न कुर्यादनुयायिनाम्॥<br><br>96: संविभागो हि भूतानां सर्वेषामेव दृश्यते। तथैवापचमानेभ्यः प्रदेयं गृहमेधिना॥<br><br>97: तृणानि भूमिरुदकं वाक् चतुर्थी च सूनृता। सतामेतानि गेहेषु नोच्छिद्यन्ते कदाचन॥<br><br>98: देयमार्तस्य शयनं स्थितश्रान्तस्य चासनम्। तृषितस्य च पानीयं क्षुधितस्य च भोजनम्॥<br><br>99: चक्षुर्दद्यान्मनो दद्याद् वाचं दद्यात् सुभाषिताम्। उत्थाय चासनं दद्यादेषधर्मः सनातनः। प्रत्युत्थायाभिगमनं कुर्यात्र्यायेन चार्चनम्॥<br><br>100: अग्निहोत्रमनड्वांश्च ज्ञातयोऽतिथिबान्धवाः। पुत्रा दाराश्च भृत्याश्च निर्दहेयुरपूजिताः॥<br><br>101: आत्मार्थं पाचयेन्नान्नं न वृथा घातयेत् पशून्। न च तत् स्वयमश्नीयाद् विधिवद् यन्न निर्वपेत्॥<br><br>102: श्वभ्यश्च श्वपचेभ्यश्च वयोभ्यश्चावपेद् भुवि। वैश्वदेवं हि नामैतत् सायं प्रातश्च दीयते॥<br><br>103: विघसाशी भवेत् तस्मान्नित्यं चामृतभोजनः। विघसो भुक्तशेषं तु यज्ञशेषं तथामृतम्॥<br><br>104: चक्षुर्दघान्मनो दद्याद् वाचं दद्याच्च सूनृताम्। अनुव्रजेदुपासीत स यज्ञः पञ्चदक्षिणः॥<br><br>105: यो दद्यादपरिक्लिष्टमध्वनि वर्तते। श्रान्तायदृष्टपूर्वाय तस्य पुण्यफलं महत्॥<br><br>106: एवं यो वर्तते वृत्तिं वर्तमानो गृहाश्रमे। तस्यधर्म परं प्राहुः कथं वा विप्र मन्यसे॥<br><br>107: शौनक उवाच अहो वत महत् कष्टं विपरीतमिदं जगत्। येनापत्रपते साधुरसाधुस्तेन तुष्यति॥<br><br>108: शिश्नोदरकृतेऽप्राज्ञः करोति विघसं बहु। मोहरागवशाक्रान्त इन्द्रियार्थवशानुगः॥<br><br>109: ह्रियते बुध्यमानोऽपि नरो हारिभिरिन्द्रियैः। विमूढसंज्ञो दुष्टाश्वैरुद्धान्तैरिव सारथिः॥<br><br>110: षडिन्द्रियाणि विषयं समागच्छन्ति वै यदा। तदा प्रादुर्भवत्येषां पूर्वसंकल्पजं मनः॥<br><br>111: मनो यस्येन्द्रियस्येह विषयान् याति सेवितुम्। तस्यौत्सुक्यं सम्भवति प्रवृत्तिश्चोपजायते॥<br><br>112: ततः संकल्पबीजेन कामेन विषयेषुभिः। विद्धः पतति लोभाग्नौ ज्योतिर्लोभात् पतङ्गवत्॥<br><br>113: ततो विहारैराहारैर्मोहितश्च यथेप्सया। महामोहे सुखे मग्नो नात्मानमवबुध्यते॥<br><br>114: एवं पतति संसारे तासु तास्विह योनिषु। अविद्याकर्मतृष्णाभिर्धाम्यमाणोऽथ चक्रवत्॥<br><br>115: ब्रह्मादिषु तृणान्तेषु भूतेषु परिवर्तते। जले भुवि तथाऽऽकाशे जायमानः पुनः पुनः॥<br><br>116: अबुधानां गतिस्त्वेषा बुधानामपि मे शृणु। येधर्मे श्रेयसि रता विमोक्षरतयो जनाः॥<br><br>117: तदिदं वेदवचनं कुरु कर्म त्यजेति च। तस्माद्धर्मानिमान् सर्वान् नाभिमानात् समाचरेत्। ७४॥<br><br>118: इज्याध्ययनदानानि तपः सत्यं क्षमा दमः। अलोभ इति मार्गोऽयंधर्मस्याष्टविधः स्मृतः॥<br><br>119: अब पूर्वश्चतुर्वर्गः पितृयाणपथे स्थितः। कर्तव्यमिति यत् कार्यं नाभिमानात् समाचरेत्॥<br><br>120: उत्तरो देवयानस्तु सद्भिराचरितः सदा। अष्टाङ्गेनैव मार्गेण विशुद्धात्मा समाचरेत्॥<br><br>121: सम्यक्संकल्पसंबन्धात् सम्यक् चेन्द्रियनिग्रहात् सम्यग्व्रतविशेषाच्च सम्यक च गुरुसेवनात्॥<br><br>122: सम्यगाहारयोगाच्च सम्यक् चाध्ययनागमात्। सम्यक्कर्मोपसंन्यासात् सम्यक्चित्तनिरोधनात्॥<br><br>123: एवं कर्माणि कुर्वन्ति संसारविजिगीषवः। रागद्वेषविनिर्मुक्ता ऐश्वर्यं देवता गताः॥<br><br>124: रुद्राः साध्यास्तथाऽऽदित्या वसवोऽथ तथाश्विनौ। योगैश्वर्येण संयुक्ताधारयन्ति प्रजा इमाः॥<br><br>125: तथा त्वमपि कौन्तेय शममास्थाय पुष्कलम्। तपसा सिद्धिमन्विच्छ योगसिद्धिं च भारत॥<br><br>126: पितृमातृमयी सिद्धिः प्राप्ता कर्ममयी च ते। तपसा सिद्धिमन्विच्छ द्विजानां भरणाय वै॥<br><br>127: सिद्धा हि यद् यदिच्छन्ति कुर्वते तदनुग्रहात्। तस्मात्तपः समास्थाय कुरुष्वात्ममनोरथम्॥<br><br>128: वैशम्पायन उवाच शौनकेनैवमुक्तस्तु कुन्तीपुत्रो युधिष्ठिरः। पुरोहितमुपागम्य भ्रातृमध्येऽब्रवीदिदम्॥<br><br>129: प्रस्थितं मानुयान्तीमे ब्राह्मणा वेदपारगाः। न चास्मि पोषणे शक्तो बहुदुःखसमन्वितः॥<br><br>130: परित्यक्तुं न शक्तोऽस्मि दानशक्तिश्च नास्ति मे। कथमत्र मया कार्यं तद् ब्रूहि भगवन् मम॥<br><br>131: वैशम्पायन उवाच मुहूर्तमिव सध्यात्वाधर्मेणान्विष्य तां गतिम्। युधिष्ठिरमुवाचेदंधौम्योधर्मभृतां वरः॥<br><br>132: धौम्य उवाच ततोऽनुकम्पया पुरा सृष्टानि भूतानि पीड्यन्ते क्षुधया भृशम्। तेषां सविता स्वपिता यथा॥<br><br>133: गत्वोत्तरायणं तेजो रसानुद्धृत्य रश्मिभिः। दक्षिणायनमावृत्तो महीं निविशते रविः॥<br><br>134: क्षेत्रभूते ततस्तस्मिन्नोषधीरोषधीपतिः। दिवस्तेजः समुद्धृत्य जनयामास वारिणा॥<br><br>135: निषिक्तश्चन्द्रतेजोभिः स्वयोनौ निर्गते रविः। ओषध्यः षड्रसा मेध्यास्तदन्नं प्राणिनां भुवि॥<br><br>136: एवं भानुमयं ह्यन्नं भूतानां प्राणधारणम्। पितैष सर्वभूतानां तस्मात् तं शरणं व्रज॥<br><br>137: राजानो हि महात्मानो योनिकर्मविशोधिताः। उद्धरन्ति प्रजाः सर्वास्तप आस्थाय पुष्कलम्॥<br><br>138: भीमेन कार्तवीर्येण वैन्येन नहुषेण च। तपोयोगसमाधिस्थैरुद्धता ह्यापदः प्रजाः॥<br><br>139: तथा त्वमपिधर्मात्मन् कर्मणा च विशोधितः। तप आस्थायधर्मेण द्विजातीन् भर भारत॥<br><br>140: जनमेजय उवाच कथं कुरूणामृषभः स तु राजा युधिष्ठिरः। विप्रार्थमाराधितवान् सूर्यमद्भुतदर्शनम्॥<br><br>141: वैशम्पायन उवाच शृणुष्वावहितो राजशुचिर्भूत्वा समाहितः! क्षणं च कुरु राजेन्द्र सम्प्रवक्ष्याम्यशेषतः॥<br><br>142: धौम्येन तु यथा पूर्वं पार्थाय सुमहात्मने। नामाष्टशतमाख्यातं तच्छृणुष्व महामते॥<br><br>143: धौम्य उवाच सूर्योऽर्यमा भगस्त्वष्टा पूषार्कः सविता रविः। गभस्तिमानजः कालो मृत्युर्धाता प्रभाकरः॥<br><br>144: पृथिव्यापश्च तेजश्च खं वायुश्च परायणम्। सोमो बृहस्पतिः शुक्रो बुधोऽङ्गारक एव च॥<br><br>145: इन्द्रो विवस्वान् दीप्तांशुः शुचिः शौरिः शनैश्चरः ब्रह्मा विष्णुश्च रुद्रश्च स्कन्दो वै वरुणो यमः॥<br><br>146: वैद्युतो जाठरश्चाग्निरैन्धनस्तेजसां पतिः। धर्मध्वजो वेदकर्ता वेदाङ्गो वेदवाहनः॥<br><br>147: कृतं त्रेता द्वापरश्च कलिः सर्तमलाश्रयः। कला काष्ठा मुहूर्ताश्च क्षपा यामस्तथा क्षणः॥<br><br>148: संवत्सरकरोऽश्वत्थः कालचक्रो विभावसुः। पुरुषः शाश्वतो योगी व्यक्ताव्यक्तः सनातनः॥<br><br>149: कालाध्यक्षः प्रजाध्यक्षो विश्वकर्मा तमोनुदः। वरुणः सागरोंऽशुश्च जीमूतो जीवनोऽरिहा॥<br><br>150: भूताश्रयो भूतपतिः सर्वलोकनमस्कृतः। स्रष्टा संवर्तको वह्निः सर्वस्यादिरलोलुपः। :॥<br><br>151: अनन्तः कपिलो भानुः कामदः सर्वतोमुखः। जयो विशालो वरदः सर्वधातुनिषेचिता॥<br><br>152: मन:सुपर्णो भूतादिः शीघ्रगः प्राणधारकः। धन्वन्तरिधूमकेतुरादिदेवोऽदितेः सुतः॥<br><br>153: द्वादशात्मारविन्दाक्षः पिता माता पितामहः। स्वर्गद्वारं प्रजाद्वारं मोक्षद्वारं त्रिविष्टपम्॥<br><br>154: देहकर्ता प्रशान्तात्मा विश्वात्मा विश्वतोमुखः। चराचरात्मा सूक्ष्मात्मा मैत्रेयः करुणान्वितः॥<br><br>155: एतद् वै कीर्तनीयस्य सूर्यस्यामिततेजसः। नामाष्टशतकं चेदं प्रोक्तमेतत् स्वयंभुवा॥<br><br>156: सुरगणपितृयक्षसेवितं ह्यसुरनिशाचरसिद्धवन्दितम्। वरकनकहुताशनप्रभं प्रणिपतितोऽस्मि हिताय भास्करम्॥<br><br>157: सूर्योदये यः सुसमाहितः पठेत् स पुत्रदारान्धनरत्नसंचयान्। लभेत जातिस्मरतां नरः सदा धृतिं च मेधां च स विन्दते पुमान्॥<br><br>158: इमं स्तवं देववरस्य यो नरः प्रकीर्तयेच्छुचिसुमना: समाहितः ल्लभेत कामान् मनसा यथेप्सितान्॥<br><br>159: वैशम्पायन उवाच एवमुक्तस्तुधौम्येन तत्कालसदृशं वचः। विप्रत्यागसमाधिस्थः संयतात्मा दृढव्रतः॥<br><br>160: धर्मराजो विशुद्धात्मा तप आतिष्ठदुत्तमम्। पुष्पोपहारैलिभिरर्चयित्वा दिवाकरम्॥<br><br>161: सोऽवगाह जलं राजा देवस्याभिमुखोऽभवत्। योगमास्थायधर्मात्मा वायुभक्षो जितेन्द्रियः॥<br><br>162: गाङ्गेयं वार्युपस्पृश्य प्राणायामेन तस्थिवान्। शुचिः प्रयतवाग् भूत्वा स्तोत्रमारब्धवांस्ततः॥<br><br>163: युधिष्ठिर उवाच त्वं भानो जगतश्चक्षुस्त्वमात्मा सर्वदेहिनाम्। त्वं योनिः सर्वभूतानां त्वमाचारः क्रियावताम्॥<br><br>164: त्वं गतिः सर्वसांख्यानां योगिनां त्वं परायणम्। अनावृतार्गलद्वारं त्वं गतिस्त्वं मुमुक्षुताम्॥<br><br>165: त्वया संधार्यते लोकस्त्वया लोकः प्रकाश्यते। त्वया पवित्रीक्रियते निर्व्याजं पाल्यते त्वया॥<br><br>166: त्वामुपस्थाय काले तु ब्राह्मणा वेदपारगाः। स्वशाखाविहितैर्मन्त्रैरर्चन्त्यषिगणार्चितम्॥<br><br>167: तव दिव्यं रथं यान्तमनुयान्ति वरार्थिनः। सिद्धचारणगन्धर्वा यक्षगुह्यकपन्नगाः॥<br><br>168: त्रयस्त्रिंशच्च वै देवास्तथा वैमानिका गणाः। सोपेन्द्राः समहेन्द्राश्च त्वामिष्ट्वा सिद्धिमागताः॥<br><br>169: उपयान्त्यर्चयित्वा तु त्वां वै प्राप्तमनोरथाः। दिव्यमन्दारमालाभिस्तूर्णं विद्याधरोत्तमाः॥<br><br>170: गुह्याः पितृगणाः सप्त ये दिव्या ये च मानुषाः। ते पूजयित्वा त्वामेव गच्छन्त्याशु प्रधानताम्॥<br><br>171: वसवो मरुतो रुद्रा ये च साध्या मरीचिपाः। वालखिल्यादयः सिद्धाः श्रेष्ठत्वं प्राणिनां गताः॥<br><br>172: सब्रह्मकेषु लोकेषु सप्तस्वष्यखिलेषु च। न तद्भूतमहं मन्ये यदर्कादतिरिच्यते॥<br><br>173: सन्ति चान्यानि सत्त्वानि वीर्यवन्ति महान्ति च। न त तेषां तथा दीप्तिः प्रभावो वा यथा तव॥<br><br>174: ज्योतीषिं त्वयि सर्वाणि त्वं सर्वज्योतिषां पतिः। त्वयि सत्यं च सत्त्वं च सर्वे भावाश्च सात्त्विका:। ४७॥<br><br>175: त्वत्तेजसा कृतं चक्रं सुनाभं विश्वकर्मणा। देवारीणां मदो येन नाशितः शार्ङ्गधन्वना॥<br><br>176: त्वमादायांशुभिस्तेजो निदाघे सर्वदेहिनाम्। सौषधिरसानां च पुनर्वर्षासु मुञ्चसि॥<br><br>177: तपन्त्यन्ये दहन्त्यन्ये गर्जन्त्यन्ये तथा घनाः। विद्योतन्ते प्रवर्षन्ति तव प्रावृषिः रश्मयः॥<br><br>178: न तथा सुखयत्यग्निर्न प्रावारा न कम्बलाः। शीतवातार्दितं लोकं यथा तव मरीचयः॥<br><br>179: त्रयोदशद्वीपवतीं गोभिर्भासयसे महीम्। त्रयाणामपि लोकानां हितायैकः प्रवर्तसे॥<br><br>180: तव यादयो न स्यादन्धं जगदिदं भवेत्। न चधर्मार्थकामेषु प्रवर्तेरन् मनीषिणः॥<br><br>181: आधानपशुबन्धेष्टिमन्त्रयज्ञतपःक्रियाः। त्वत्प्रसादादवाप्यन्ते ब्रह्मक्षत्रविशां गणैः॥<br><br>182: यदहर्ब्रह्मणः प्रोक्तं सहस्रयुगसम्मितम्। तस्य त्वमादिरन्तश्च कालज्ञैः परिकीर्तितः॥<br><br>183: मनूनां मनुपुत्राणां जगतोऽमानवस्य च। मन्वन्तराणां सर्वेषामीश्वराणां त्वमीश्वरः॥<br><br>184: संहारकाले सम्प्राप्ते तव क्रोधविनिःसृतः। संवर्तकाग्निस्त्रैलोक्यं भस्मीकृत्यावतिष्ठते॥<br><br>185: त्वद्दीधितिसमुत्पन्न नानावर्णा महाघनाः। सैरावता: साशनयः कुर्वन्त्याभूतसम्लवम्॥<br><br>186: कृत्वा द्वादशधाऽऽत्मानं द्वादशादित्यतां गतः। संहृत्यैकार्णवं सर्वं त्वं शोषयसि रश्मिभिः॥<br><br>187: त्वामिन्द्रमाहुस्त्वं रुद्रस्त्वं विष्णुस्त्वं प्रजापतिः। त्वमग्निस्त्वं मनः सूक्ष्म प्रभुस्त्वं ब्रह्म शाश्वतम्॥<br><br>188: त्वं हंसः सविता भानुरंशुमाली वृषाकपिः। विवस्वान् मिहिरः पूषा मित्रोधर्मस्तथैव च॥<br><br>189: सहस्ररश्मिरादित्यस्तपनस्त्वं गवाम्पतिः। मार्तण्डोऽर्को रविः सूर्यः शरण्यो दिनकृत् तथा॥<br><br>190: दिवाकरः सप्तसप्तिर्धामकेशी विरोचनः। आशुगामी तमोघ्नश्च हरिताश्वश्च कीर्त्यसे॥<br><br>191: सप्तम्यामथवा षष्ठ्यां भक्त्या पूजां करोति यः। अनिविण्णोऽनहंकारी तं लक्ष्मीर्भजते नरम्॥<br><br>192: न तेषामापदः सन्ति नाधयो व्याधयस्तथा। ये तवानन्यमनसः कुर्वन्त्यर्चनवन्दनम्॥<br><br>193: सर्वरोगविरहिताः सर्वपापविवर्जिताः। तवद्भावभक्ताः सुखिनो भवन्ति चिरजीविनः॥<br><br>194: त्वं ममापनकामस्य सर्वातिथ्यं चिकीर्षतः। अन्नमन्नपते दातुमभितः श्रद्धयाहसि॥<br><br>195: ये च तेऽनुचराः सर्वे पादोपान्तं समाश्रिताः। माठरारुणदण्डाद्यास्तांस्तान् वन्देऽशनिक्षुभान्॥<br><br>196: क्षुभया सहिता मैत्री याश्चान्या भूतमातरः। ताश्च सर्वा नमस्यामि पान्तु मां शरणागतम्॥<br><br>197: वैशम्पायन उवाच एवं स्तुतो महराजा भास्करो लोकभावनः। ततो दिवाकरः प्रीतो दर्शयामास पाण्डवम्। दीप्यमानः स्ववपुषा ज्वलनिव हुताशनः॥<br><br>198: विवस्वानुवाच यत् तेऽभिलषितं किंचित् तत् त्वं सर्वमवाप्स्यसि। अहमन्नं प्रदास्यामि सप्त पञ्च च ते समाः॥<br><br>199: गृहणीष्व पिठरं तानं मया दत्त नराधिप। यावद् वय॑ति पाञ्चाली पात्रेणानेन सुव्रत॥<br><br>200: फलमूलामिषं शाकं संस्कृतं यन्महानसे। चतुर्विधं तदन्नाद्यमक्षय्यं ते भविष्यति॥<br><br>201: इतश्चतुर्दशे वर्षे भूयो राज्यमवाप्स्यसि। वैशम्पायन उवाच एवमुक्त्वा तु भगवांस्तत्रैवान्तरधीयत॥<br><br>202: इमं स्तवं प्रयतमनाः समाधिना पठेदिहान्योऽपि वरं समर्थयन्। तत् तस्य दद्याच्च रविर्मनीषितं तदाप्नुयाद् यद्यपि तत् सुदुर्लभम्॥<br><br>203: यश्चेदंधारयेन्नित्यं शृणुयाद् वाप्यभीक्ष्णशः। पुत्रार्थी लभते पुत्रंधनार्थी लभतेधनम्। विद्यार्थी लभते विद्यां पुरुषोऽप्यथवा स्त्रियः॥<br><br>204: उभे संध्ये पठेन्नित्यं नारी वा पुरुषो यदि। आपदं प्राप्य मुच्यते बद्धो मुच्येत बन्धनात्॥<br><br>205: एतद् ब्रह्मा ददौ पूर्वं शक्राय सुमहात्मने। शक्राच्च नारदः प्राप्तोधौम्यस्तु तदनन्तरम्। धौम्याद् युधिष्ठिरः प्राप्य सर्वान् कामानवाप्तवान्। ७८। । संग्रामे च जयेन्नित्यं विपुलं चाप्नुयाद् वसु। मुच्यते सर्वपापेभ्यः सूर्यलोकं स गच्छति॥<br><br>206: वैशम्पायन उवाच लब्ध्वा वरं तु कौन्तेयो जलादुत्तीर्यधर्मवित्। जचाद पादौधौम्यस्य भ्रातुंश्च परिषस्वजे॥<br><br>207: द्रौपद्या सह संगम्य वन्द्यमानस्तया प्रभुः। महानसे तदानीं तु साधयामास पाण्डवः॥<br><br>208: संस्कृतं प्रसवं याति स्वल्पमन्नं चतुर्विधम्। अक्षय्यं वर्धते चान्नं तेन भोजयते द्विजान्॥<br><br>209: भुक्तवत्सु च विप्रेषु भोजयित्वानुजानपि। शेषं विघससंज्ञं तु पश्चाद् भुङ्क्ते युधिष्ठिरः॥<br><br>210: युधिष्ठिरं भोजयित्वा शेषमश्नाति पार्षती। द्रौपद्यां भुज्यमानायां तदन्नं क्षयमेति च। एवं दिवाकरात् प्राप्य दिवाकरसमप्रभः॥<br><br>211: कामान् मनोऽभिलषितान् ब्राह्मणेभ्योऽददात् प्रभुः। पुरोहितपुरोगाश्च तिथिनक्षत्रपर्वसु। यज्ञियार्थाः प्रवर्तन्ते विधिमन्त्रप्रमाणतः॥<br><br>212: ततः कृतस्वस्त्ययनाधौम्येन सह पाण्डवाः। द्विजसबै परिवृताः प्रययुः काम्यकं वनम्॥<br><br>213: वैशम्पायन उवाच वनं प्रविष्टष्वथ पाण्डवेषु प्रज्ञाचक्षुस्तप्यमानोऽम्बिकेयः। धर्मात्मानं विदुरमगाधबुद्धिं सुखासीनो वाक्यमुवाच राजा॥<br><br>214: धृतराष्ट्र उवाच प्रज्ञा च ते भार्गवस्येव शुद्धा धर्म च त्वं परमं वेत्थ सूक्ष्मम्। समश्च त्वं सम्मतः कौरवाणां पथ्यं चैषां मम चैव ब्रवीहि॥<br><br>215: एवंगते विदुर यदद्य कार्य पौराश्च मे कथमस्मान् भजेरन्। स्तत्त्वं ब्रूयाः साधु कार्याणि वेत्सि॥<br><br>216: विदुर उवाच त्रिवर्गोऽयंधर्ममूलो नरेन्द्र राज्यं चेदंधर्ममूलं वदन्ति। धर्मे राजन् वर्तमानः स्वशक्त्या पुत्रान सर्वान् पाहि पाण्डोः सुतांश्च॥<br><br>217: स वैधर्मो विप्रलब्धः सभायां पापात्मभिः सौबलेयप्रधानैः। आहूय कुन्तीसुतमक्षवत्यां पराजैषीत् सत्यसंधं सुतस्ते॥<br><br>218: छेषस्याहं परिपश्याम्युपायम्। मुक्तो लोके प्रतितिष्ठेत साधु॥<br><br>219: तद् वै सर्वं पाण्डुपुत्रा लभन्तां यत् तद् राजन्नभिसृष्टं त्वयाऽऽसीत्। एषधर्मः परमो यत् स्वकेन राजा तुष्येन्न परस्वेषु गृध्येत्॥<br><br>220: यशो न नश्येज्ज्ञातिभेदश्च न स्याद् धर्मो न स्यानैव चैवं कृते त्वाम्। एतत् कार्यं तव सर्वप्रधान तेषां तुष्टिः शकुनेश्चावमानः॥<br><br>221: देतद् राजंस्त्वरमाणः कुरुष्व। तथैतदेवं न करोषि राजन् ध्रुवं कुरूणां भविता विनाशः॥<br><br>222: न हि क्रुद्धो भीमसेनोऽर्जुनो वा शेषं कुर्याच्छात्रवाणामनीके। येषां योद्धा सव्यसाची कृतास्त्रो धनुर्येषां गाण्डिवं लोकसारम्॥<br><br>223: येषां भीमो बाहुशाली च योद्धा तेषां लोके किं नु न प्राप्यमस्ति। उक्तं पूर्वं जातमात्रे सुते ते मया यत् ते हितमासीत् तदानीम्॥<br><br>224: पुत्रं त्यजेममहितं कुलस्य हितं परं न च तत् त्वं चकर्थ। मेवं कर्ता परितप्तासि पश्चात्॥<br><br>225: यद्येतदेवमनुमन्ता सुतस्ते सम्प्रीयमाणः पाण्डवैरेकराज्यम्। न चेन्निगृहणीष्व सुतं सुखाय॥<br><br>226: दुर्योधनं त्वहितं वै निगृह्य पाण्डोः पुत्रं कुरुष्वाधिपत्ये। अजातशत्रुर्हि विमुक्तरागो धर्मेणेमां पृथिवीं शास्तु राजन्॥<br><br>227: ततो राजन् पार्थिवाः सर्व एव वैश्या इवास्मानुपतिष्ठन्तु सद्यः। दुर्योधनः शकुनिः सूतपुत्रः प्रीत्या राजन् पाण्डुपुत्रान् भजन्तु॥<br><br>228: याचतु भीमसेनं सभामध्ये दुपदस्यात्मजां च। युधिष्ठिरं त्वं परिसान्त्वयस्व राज्ये चैनं स्थापयस्वाभिपूज्य॥<br><br>229: मेतत् कृत्वा कृतकृत्योऽसि राजन्॥<br><br>230: धृतराष्ट्र उवाच मिह प्रोक्तं पाण्डवान् प्राप्य मां च। मेतत् सर्वं मम नावैति चेतः॥<br><br>231: इदं त्विदानी गत एव निश्चितं तेषामर्थे पाण्डवानां यदास्थ! तेनाद्य मन्ये नासि हितो ममेति कथं हि पुत्रं पाण्डवार्थे त्यजेयम्॥<br><br>232: असंशयं तेऽपि ममैव पुत्रा दुर्योधनस्तु मम देहात् प्रसूतः। स्वं वै देहं परहेतोस्त्यजोत को नु ब्रूयात् समतामन्ववेक्ष्य॥<br><br>233: स मां जिह्यं विदुर सर्वं ब्रवीषि मानं च तेऽहमधिकंधारयामि। यथेच्छकं गच्छ वा तिष्ठ वा त्वं सुसान्त्व्यमानाप्यसती स्त्री जहाति॥<br><br>234: वैशम्पायन उवाच दन्तर्वेश्म सहसोत्थाय राजन्। नेदमस्तीत्यथ विदुरो भाषमाणः सम्प्राद्रवद् यत्र पार्था बभूवुः॥<br><br>235: वैशम्पायन उवाच पाण्डवास्तु वने वासमुद्दिश्य भरतर्षभाः। प्रययुर्जाह्नवीकूलात् कुरुक्षेत्रं सहानुगाः॥<br><br>236: सरस्वतीदृषद्वत्यौ यमुनां च निषेव्य ते। ययुर्वनेनैव वनं सततं पश्चिमां दिशम्॥<br><br>237: ततः सरस्वतीकूले समेषु मरुधन्वसु। काम्यकं नाम ददृशुर्वनं मुनिजनप्रियम्॥<br><br>238: तत्र ते न्यवसन् वीरा वने बहुमृगद्विजे। अन्वास्यमाना मुनिभिः सान्त्व्यमानाश्च भारत॥<br><br>239: विदुरस्त्वथ पाण्डूनां सदा दर्शनलालसः। जगामैकरथेनैव काम्यकं वनमृद्धिमत्॥<br><br>240: च्छीढरश्चैर्वाहिना स्यन्दनेन। ददर्शासीनंधर्मात्मानं विविक्ते सार्धं द्रौपद्या भातृभिर्ब्राह्मणैश्च॥<br><br>241: दभ्यायान्तं सत्यसंधः स राजा। अथाब्रवीद् भ्रातरं भीमसेनं किं नु क्षत्ता वक्ष्यति नः समेत्य॥<br><br>242: कच्चिन्नायं वचनात् सौबलस्य समाह्वाता देवनायोपयातः। कच्चित् क्षुद्रः शकुनि युधानि जेष्यत्यस्मान् पुनरेवाक्षवत्याम्॥<br><br>243: समाहूतः केनचिदाद्रवेति नाहं शक्तो भीमसेनापयातुम्। गाण्डीवे च संशयिते कथं नु राज्यप्राप्तिः संशयिता भवेन्नः॥<br><br>244: वैशम्पायन उवाच तत उत्थाय विदुरं पाण्डवेयाः प्रत्यगृहणन् नृपते सर्व एव। तैः सत्कृतः स च तानाजमीढो यथोचितं पाण्डुपुत्रान् समेयात्॥<br><br>245: स्ततोऽपृच्छन्नागमनाय हेतुम्। स चापि तेभ्यो विस्तरतः शशंस यथावृत्तोधृतराष्ट्रोऽम्बिकेयः॥<br><br>246: विदुर उवाच मजातशत्रो परिगृह्याभिपूज्य। एवं गते समतामभ्युपेत्य पथ्यं तेषां मम चैव ब्रवीहि॥<br><br>247: मयाप्युक्तं यत् क्षेमं कौरवाणां हितं पथ्यंधृतराष्ट्रस्य चैव। । तद् वै तस्मै न रुचामभ्युपैति ततश्चाहं क्षेममन्यन्न मन्ये॥<br><br>248: परं श्रेयः पाण्डवेया मयोक्तं न मे तच्च श्रुतवानाम्बिकेयः। यथाऽऽतुरस्येव हि पथ्यमन्नं न रोचते स्मास्य तदुच्यमानम्॥<br><br>249: न श्रेयसे नीयतेऽजातशत्रो स्त्री श्रोत्रियस्येव गृहे प्रदुष्टा। ध्रुवं न रोचेद् भरतर्षभस्य पतिः कुमार्या इव षष्टिवर्षः॥<br><br>250: ध्रुवं विनाशो नृप कौरवाणां न वै श्रेयोधृतराष्ट्रः परैति। यथाच पणे पुष्करस्यावसिक्तं जलं न तिष्ठेत् पथ्यमुक्तं तथास्मिन्॥<br><br>251: ततः क्रुद्धोधृतराष्ट्रोऽब्रवीन्मां यस्मिन् श्रद्धा भारत तत्र याहि। नाहं भूयः कामये त्वां सहायं महीमिमां पालयितुं पुरं वा॥<br><br>252: सोऽहं त्यक्तोधृतराष्ट्रेण राज्ञा प्रशासितुं त्वामुपयातो नरेन्द्र। तद् वै सर्वं यन्मयोक्तं सभायां तद्धार्यतां यत् प्रवक्ष्यामि भूयः॥<br><br>253: क्लेशैस्तीत्रैर्युज्यमानः सपत्नैः क्षमां कुर्वन् कालमुपासते यः। संवर्धयन् स्तोकमिवाग्निमात्मवान् स वै भुङ्क्ते पृथिवीमेक एव॥<br><br>254: स्तस्य दुःखेऽप्यंशभाजः सहायाः। सहायानामेष संग्रहणेऽध्युपायः सहायाप्तौ पृथिवीप्राप्तिमाहुः॥<br><br>255: सत्यं श्रेष्ठं पाण्डव विप्रलापं तुल्यं चान्नं सह भोज्यं सहायैः। आत्मा चैषामग्रतो न स्म पूज्य एवंवृत्तिवर्धते भूमिपालः॥<br><br>256: युधिष्ठिर उवाच एवं करिष्यामि यथा ब्रवीषि परां बुद्धिमुपगम्याप्रमत्तः। यच्चाप्यन्यद्देशकालोपपन्नं तद् वै वाच्यं तत् करिष्यामि कृत्स्नम्॥<br><br>257: वैशम्पायन उवाच गते तु विदुरे राजन्नाश्रमं पाण्डवान् प्रति! धृतराष्ट्रो महाप्राज्ञः पर्यतप्यत् भारत॥<br><br>258: विदुरस्य प्रभावं च संधिविग्रहकारितम्। विवृद्धिं च परां मत्वा पाण्डवानां भविष्यति॥<br><br>259: स सभाद्वारमागम्य विदुरस्मारमोहितः। समक्षं पार्थिवेन्द्राणां पपाताविष्टचेतनः॥<br><br>260: स तु लङ्वा पुनः संज्ञां समुत्थाय महीतलात्। समीपोपस्थितं राजा संजयं वाक्यमब्रवीत्॥<br><br>261: भ्राता मम सुहृच्चैव साक्षाद्धर्म इवापरः। तस्य स्मृत्याद्य सुभृशं हृदयं दीर्यतीव मे॥<br><br>262: तमानयस्वधर्मज्ञं मम भ्रातरमाशु वै। इति ब्रुवन् स नृपतिः कृपणं पर्यदेवयत्॥<br><br>263: पश्चात्तापाभिसंतप्तो विदुरस्मारमोहितः। भ्रातृस्नेहादिदं राजा संजयं वाक्यमब्रवीत्॥<br><br>264: गच्छ संजय जानीहि भ्रातरं विदुरं मम। यदि जीवति रोषेण मया पापेन निथुतः॥<br><br>265: न हि तेन मम भ्रात्रा सुसूक्ष्ममपि किंचन। व्यलीकं कृतपूर्वं वै प्राज्ञेनामितबुद्धिना॥<br><br>266: स व्यलीकं परं प्राप्तो मत्तः परमबुद्धिमान्। त्यक्ष्यामि जीवितं प्राज्ञ तं गच्छानय संजय॥<br><br>267: तस्य तद् वचनं श्रुत्वा राज्ञस्तमनुमान्य च। संजयो बाढमित्युक्त्वा प्राद्रवत् काम्यकं प्रति॥<br><br>268: सोऽचिरेण समासाद्य तद् वनं यत्र पाण्डवाः। रौरवाजिनसंवीतं ददर्शाथ युधिष्ठिरम्॥<br><br>269: विदुरेण सहासीनं ब्राह्मणैश्च सहस्रशः। भ्रातृभिश्चाभिसंगुप्तं देवैरिव पुरंदरम्॥<br><br>270: युधिष्ठिरमुपागम्य पूजयामास संजयः। भीमार्जुनयमाश्चापि तद्युक्तं प्रतिपेदिरे॥<br><br>271: राज्ञा पृष्टः स कुशलं सुखासीनश्च संजयः। शशंसागमने हेतुमिदं चैवाब्रवीद् वचः॥<br><br>272: संजय उवाच राजा स्मरति ते क्षत्तद्धृतराष्ट्रोऽम्बिकासुतः। तं पश्य गत्वा त्वं क्षिप्रं संजीवय च पार्थिवम्॥<br><br>273: सोऽनुमान्य नरश्रेष्ठान् पाण्डवान् कुरनन्दनान्। नियोगाद् राजसिंहस्य गन्तुमर्हसि सत्तम॥<br><br>274: वैशम्पायन उवाच एवमुक्तस्तु विदुरोधीमान् स्वजनवल्लभः। युधिष्ठिरस्यानुमते पुनरायाद् गजाह्वयम्॥<br><br>275: तमब्रवीन्महातेजाधृतराष्ट्रोऽम्बिकासुतः। दिष्ट्या प्राप्तोऽसिधर्मज्ञ दिष्ट्या स्मरसि मेऽनघ॥<br><br>276: अद्य रात्रौ दिवा चाहं त्वत्कृते भरतर्षभ। प्रजागरे प्रपश्यामि विचित्रं देहमात्मनः॥<br><br>277: सोऽङ्कमानीय विदुरं मूर्धन्याघ्राय चैव ह। क्षम्यतामिति चोवाच यदुक्तोऽसि मयानघ॥<br><br>278: विदुर उवाच क्षान्तमेव मया राजन् गुरुर्मे परमो भवान्। एषोऽहमागतः शीघ्रं त्वदर्शनपरायणः॥<br><br>279: भवन्ति हि नरव्याघ्र पुरुषाधर्मचेतसः। दीनाभिपातिनो राजन् नात्र कार्या विचारणा॥<br><br>280: पाण्डोः सुता यादृशा मे तादृशास्तव भारत। दीना इतीव मे बुद्धिरभिपन्नाद्य तान् प्रति॥<br><br>281: वैशम्पायन उवाच अन्योन्यमनुनीयैवं भ्रातरौ द्वौ महाद्युती। विदुरोधृतराष्ट्रश्च लेभाते परमां मुदम्॥<br><br>282: वैशम्पायन उवाच श्रुत्वा च विदुरं प्राप्तं राज्ञा च परिसान्त्वितम्। धृतराष्ट्रात्मजो राजा पर्यतप्यत दुर्मतिः॥<br><br>283: स सौबलेयमानाय्य कर्णदुःशासनौ तथा। अब्रवीद् वचनं राजा प्रविश्याबुद्धिजं तमः॥<br><br>284: एष प्रत्यागतो मन्त्रोधृतराष्ट्रस्यधीमतः। विदुरः पाण्डुपुत्राणां सुहृद् विद्वान् हिते रतः॥<br><br>285: यावदस्य पुनर्बुद्धिं विदुरो नापकर्षति। पाण्डवानयने तावन्मन्त्रयध्वं हितं मम॥<br><br>286: अथ पश्याम्यहं पार्थान् प्राप्तानिह कथंचन। पुनः शोषं गमिष्यामि निरम्बुर्निरवग्रहः॥<br><br>287: विषमुद्बन्धनं चैव शस्त्रमग्निप्रवेशनम्। करिष्ये न हि तानृद्धान् पुनर्द्रष्टुमिहोत्सहे॥<br><br>288: शकुनिरुवाच किं बालिशमतिं राजन्नास्थितोऽसि विशाम्पते। गतास्ते समयं कृत्वा नैतदेवं भविष्यति॥<br><br>289: सत्यवाक्यस्थिताः सर्वे पाण्डवा भरतर्षभ। पितुस्ते वचनं तात न ग्रहीष्यन्ति कर्हिचित्॥<br><br>290: अथवा ते ग्रहीष्यन्ति पुनरेष्यन्ति वा पुरम्। निरस्य समयं सर्वे पणोऽस्माकं भविष्यति॥<br><br>291: सर्वे भवामो मध्यस्था राज्ञश्छन्दानुवर्तिनः। छिद्रं बहु प्रपश्यन्तः पाण्डवानां सुसंवृताः॥<br><br>292: दुःशासन उवाच एवमेतन्महाप्राज्ञ यथा वदसि मातुल। नित्यं हि मे कथयतस्तव बुद्धिर्विरोचते॥<br><br>293: कर्ण उवाच काममीक्षामहे सर्वे दुर्योधन तवेप्सितम्। ऐकमत्यं हि नो राजन् सर्वेषामेव लक्षये। ॥<br><br>294: नाममिष्यन्ति तेधीरा अकृत्वा कालसंविदम्। आगमिष्यन्ति चेन्मोहात् पुन तेन ताञ्जय॥<br><br>295: वैशम्पायन उवाच एवमुक्तस्तु कर्णेन राजा दुर्योधनस्तदा। नातिहृष्टमनाः क्षिप्रेमभवत् स पराङ्मुखः॥<br><br>296: उपलभ्य ततः कर्णो विवृत्य नयने शुभे। रोषाद् दुःशासनं चैव सौबलं च तमेव च॥<br><br>297: उवाच परमक्रुद्ध उद्यम्यात्मानमात्मना। अथो मम मतं यत् तु तन्निबोधत भूमिपाः॥<br><br>298: प्रियं सर्वे करिष्यामो राज्ञः किङ्करपाणयः। न चास्य शक्नुमः स्थातुं प्रिये सर्वे ह्यतन्द्रिताः॥<br><br>299: वयं तु शस्त्राण्यादाय रथानास्थाय दंशिताः। गच्छामः सहिता हन्तुं पाण्डवान् वनगोचरान्॥<br><br>300: तेषु सर्वेषु शान्तेषु गतेष्वविदितां गतिम्। निर्विवादा भविष्यन्तिधार्तराष्ट्रास्तथा वयम्॥<br><br>301: यावदेव परिघूना यावच्छोकपरायणाः। यावन्मित्रविहीनाश्च तावच्छक्या मतं मम॥<br><br>302: तस्य तद् वचनं श्रुत्वा पूजयन्तः पुनः पुनः। बाढमित्येव ते सर्वे प्रत्यूचुः सतजं तदा॥<br><br>303: एवमुक्त्वा सुसंरब्धा रथैः सर्वे पृथक्पृथका निर्ययुः पाण्डवान् हन्तुं सहिताः कृतनिश्चयाः॥<br><br>304: तान् प्रस्थितान् परिज्ञाय कृष्णद्वैपायनः प्रभुः। आजगाम विशुद्धात्मा दृष्ट्वा दिव्येन चक्षुषा॥<br><br>305: प्रतिषिध्याथ तान् सर्वान् भगवाँल्लोकपूजितः। प्रज्ञाचक्षुषमासीनमुवाचाभ्येत्य सत्वरम्॥<br><br>306: व्यास उवाच धृतराष्ट्र महाप्राज्ञ निबोध वचनं मम। वक्ष्यामि त्वां कौरवाणां सर्वेषां हितमुत्तमम्॥<br><br>307: न मे प्रियं महाबाहो यद् गताः पाण्डवा वनम्। निकृत्या निकृताश्चैव दुर्योधनपुरोगमैः॥<br><br>308: ते स्मरन्तः परिक्लेशान् वर्षे पूर्णे त्रयोदशे। विमोक्ष्यन्ति विषं क्रुद्धाः कौरवेयेषु भारत॥<br><br>309: तदयं किं नु पापात्मा तव पुत्रः सुमन्दधी। पाण्डवान् नित्यसंक्रुद्धो राज्यहेतोर्जिघांसति॥<br><br>310: वार्यतां साध्वयं मूढः शमं गच्छतु ते सुतः। वनस्थांस्तानयं हन्तुमिच्छन् प्राणान् विमोक्ष्यति॥<br><br>311: यथा हि विदुर: प्राज्ञो यथा भीष्मो यथा वयम्। यथा कृपश्च द्रोणश्च तथा साधुर्भवानपि॥<br><br>312: विग्रहो हि महाप्राज्ञ स्वजनेन विगर्हितः। अधर्म्यमयशस्यं च मा राजन् प्रतिपद्यताम्॥<br><br>313: समीक्षा यादृशी ह्यस्य पाण्डवान् प्रति भारत। उपेक्ष्यमाणा स राजन् महान्तमनयं स्पृशेत्॥<br><br>314: अथवायं सुमन्दात्मा वनं गच्छतु ते सुतः। पाण्डैवः सहितो राजन्नेक एवासहायवान्॥<br><br>315: ततः संसर्गजः स्नेहः पुत्रस्य तव पाण्डवैः। यदि स्यात् कृतकार्योऽद्य भवेस्त्वं मनुजेश्वर। ॥<br><br>316: अथवा जायमानस्य यच्छीलमनुजायते। श्रूयते तन्महाराज नामृतस्यापसर्पति॥<br><br>317: कथं वा मन्यते भीष्मो द्रोणोऽथ विदुरोऽपि वा। भवान् वात्र क्षमं कार्य पुरा वोऽर्थोऽभिवर्धते॥<br><br>318: धृतराष्ट्र उवाच भगवन् नाहमप्येतद् रोचये द्यूतसम्भवम्। मन्ये तद्विधिनाऽऽकृष्य कारितोऽस्मीति वै मुने॥<br><br>319: नैतद् रोचयते भीष्मो न द्रोणो विदुरो न च। गान्धारी नेच्छति द्यूतं तत्र मोहात् प्रवर्तिमम्॥<br><br>320: परित्यक्तुं न शक्नोमि दुर्योधनमचेतनम्। पुत्रस्नेहेन भगवञ्जानन्नपि प्रियव्रत॥<br><br>321: व्यास उवाच वैचित्रवीर्य नृपते सत्यमाह यथा भवान्। दृढं विद्मः परं पुत्रं परं पुत्रान्न विद्यते॥<br><br>322: इन्द्रोऽप्यश्रुनिपातेन सुरभ्या प्रतिबोधितः। अन्यैः समृद्धैरप्यर्थैर्न सुतान्मन्यते परम्॥<br><br>323: अत्र ते कीर्तयिष्यामि महदाख्यानमुत्तमम्। सुरभ्याश्चैव संवादमिन्द्रस्य च विशाम्पते। ॥<br><br>324: त्रिविष्टपगता राजन् सुरभी प्रारुदत् किल। गवां माता पुरा तात तामिन्द्रोऽन्वकृपायत॥<br><br>325: इन्द्र उवाच किमिदं रोदिषि शुभे कच्चित् क्षेमं दिवौकसाम्। मानुषेष्वथ वा गोषु नैतदल्पं भविष्यति॥<br><br>326: सुरभिरुवाच विनिपातो न वः कश्चिद् दृश्यते त्रिदशाधिप। अहं तु पुत्रं शोचामि तेन रोदिमि कौशिक॥<br><br>327: पश्यैनं कर्षकं क्षुद्रं दुर्बलं मम पुत्रकम्। प्रतोदेनाभिनिघ्नन्तं लागलेन च पीडितम्॥<br><br>328: निषीदमानं सोत्कण्ठं वध्यमानं सुराधिप। कृपाविष्टास्मि देवेन्द्र मनश्चोद्विजते मम। एकस्तत्र बलोपेतोधुरमुद्वहतेऽधिकाम्॥<br><br>329: अपरोऽप्यबलप्राणः कृशोधमनिसंततः। कृच्छ्रादुद्वहते भारं तं वै शोचामि वासव॥<br><br>330: वध्यमानः प्रतोदेन तुद्यमानः पुनः पुनः। नैव शक्नोति तं भारमुद्वोढुं पश्य वासव॥<br><br>331: ततोऽहं तस्य शोकार्ता विरौमि भृशदुःखिता। अश्रूण्यावर्तयन्ती च नेत्राभ्यां करुणायती॥<br><br>332: शक्र उवाच तव पुत्रसहस्रेषु पीड्यमानेषु शोभने। किं कृपायितवत्यत्र पुत्र एकत्र हन्यति॥<br><br>333: सुरभिरुवाच यदि पुत्रसहस्राणि सर्वत्र समतैव मे। दीनस्य तु सतः शक्र पुत्रस्याभ्यधिका कृपा॥<br><br>334: व्यास उवाच तदिन्द्रः सुरभीवाक्यं निशम्य भृशविस्मित;। जीवितेनापि कौरव्य मेनेऽभ्यधिकमात्जम्॥<br><br>335: प्रववर्ष च तत्रैव सहसा तोयमुल्बणम्। कर्षकस्याचरन् विघ्नं भगवान् पाकशासनः॥<br><br>336: तद् यथा सुरभिः प्राह समवेतास्तु ते तथा। सुतेषु राजन् सर्वेषु हीनेष्वभ्यधिका कृपा॥<br><br>337: यादृशो मे सुतः पाण्डुस्तादृशो मेऽसि पुत्रका विदुरश्च महाप्राज्ञः स्नेहादेतद् ब्रवीम्यहम्॥<br><br>338: चिराय तव पुत्राणां शतमेकश्च भारत। पाण्डोः पञ्चैव लक्ष्यन्ते तेऽपि मन्दाः सुदुःखिताः। कथं जीवेयुरत्यन्तं कथं वर्धयुरित्यपि। इति दीनेषु पार्थेषु मनो मे परितप्यते॥<br><br>339: यदि पार्थिव कौरव्याञ्जीवमानानिहेच्छसि। दुर्योधनस्तव सुतः शमं गच्छतु पाण्डवैः॥<br><br>340: धृतराष्ट्र उवाच एवमेतन्महाप्राज्ञ यथा वदसि नो मुने। अहं चैव विजानामि सर्वे चेमे नराधिपाः॥<br><br>341: भवांश्च मन्यते साधु यत् कुरूणां महोदयम्। तदेव विदुरोऽप्याह भीष्मो द्रोणश्च मां पुने॥<br><br>342: यदि त्वहमनचाह्यः कौरव्येषु दया यदि। अन्वशाधि दुरात्मानं पुत्रं दुर्योधनं मम॥<br><br>343: व्यास उवाच अयमायाति वै राजन् मैत्रेयो भगवानृषिः। अन्विष्य पाण्डवान् भ्रातृनिहैत्यस्मद्दिदृक्षया॥<br><br>344: एष दुर्योधनं पुत्रं तव राजन् महानृषिः। अनुशास्ता यथान्यायं शमायास्य कुलस्य च॥<br><br>345: ब्रूयाद् यदेष कौरव्य तत् कार्यमविशङ्कया। अक्रियायां तु कार्यस्य पुत्रं ते शप्स्यते रुषा॥<br><br>346: वैशम्पायन उवाच एवमुक्त्वा ययौ व्यासो मैत्रेयः प्रत्यदृश्यता पूजया प्रतिजग्राह सपुत्रस्तं नराधिपः॥<br><br>347: अर्ध्याद्याभिः क्रियाभिर्वै विश्रान्तं मुनिसत्तमम्। प्रश्रयेणाब्रवीद् राजाधृतराष्ट्रोऽम्बिकासुतः॥<br><br>348: सुखेनागमनं कच्चिद् भगवन् कुरुजाङ्गलान्। कच्चित् कुशलिनो वीरा भ्रातरः पञ्च पाण्डवाः॥<br><br>349: समये स्थातुमिच्छन्ति कच्चिच्च भरतर्षभाः। कच्चित् कुरूणां सौभ्रात्रमव्युच्छिन्नं भविष्यति॥<br><br>350: मैत्रेय उवाच तीर्थयात्रामनुकामन् प्राप्तोऽस्मि कुरुजाङ्गलान्। यदृच्छयाधर्मराजं दृष्टवान् काम्यके वने॥<br><br>351: तं जटाजिनसंवीतं तपोवननिवासिनम्। समाजग्मुर्महात्मानं द्रष्टुं मुनिगणाः प्रभो॥<br><br>352: तत्राश्रौषं महाराज पुत्राणां तव विभ्रमम्। अनयं द्यूतरूपेण महाभयमुपस्थितम्॥<br><br>353: कौरवाणामवेक्षया। सदा ह्यभ्यधिकः स्नेहः प्रीतिश्च त्वयि मे प्रभो॥<br><br>354: ततोऽहं त्वामनुप्राप्तः नैतदौपयिकं राजंस्त्वयि भीष्मे च जीवति। यदन्योन्येन ते पुत्रा विरुध्यन्ते कथंचन॥<br><br>355: मेढीभूतः स्वयं राजन् निग्रहे प्रग्रहे भवान्। किमर्थमनयं घोरमुत्पद्यन्तमुपेक्षसे॥<br><br>356: दस्यूनामिव यद् वृत्तं सभायां कुरुनन्दन। तेन न भ्राजसे राजस्तापसानां समागमे॥<br><br>357: वैशम्पायन उवाच ततो व्यावृत्य राजानं दुर्योधनममर्षणम्। उवाच श्लक्ष्णया वाचा मैत्रेयो भगवानृषिः॥<br><br>358: मैत्रेय उवाच दुर्योधन महाबाहो निबोध वदतां वर। वचनं मे महाभाग ब्रुवतो यद्धितं तव॥<br><br>359: मा दुहः पाण्डवान् राजन् कुरुष्व प्रियमात्मनः। पाण्डवानां कुरूणां च लोकस्य च नरर्षभ॥<br><br>360: ते हि सर्वे नरव्याघ्राः शूरा विक्रान्तयोधिनः। सर्वे नागायुतप्राणा वज्रसंहनना दृढाः॥<br><br>361: सत्यव्रतधराः सर्वे सर्वे पुरुषमानिनः। हन्तारो देवशत्रूणां रक्षसां कामरूपिणाम्॥<br><br>362: हिडिम्बबकमुख्यानां किर्मीरस्य च रक्षसः। इतः प्रद्रवतां रात्रौ यः स तेषां महात्मनाम्॥<br><br>363: आवृत्य मार्ग रौद्रात्मा तस्थौ गिरिरिवाचलः। तं भीमः समरश्लाघी बलेन बलिनां वरः॥<br><br>364: जघान पशुमारेण व्याघ्रः क्षुद्रमृगं यथा। पश्य दिग्विजये राजन् यथा भीमेन पातितः॥<br><br>365: जरासंधो महेष्वासो नागायुतबलो युधि। सम्बन्धी वासुदेवश्च श्याला: सर्वे च पार्षताः॥<br><br>366: कस्तान् युधि समासीत जरामरणवान् नरः। तस्य ते शम एवास्तु पाण्डवैर्भरतर्षभ॥<br><br>367: कुरु मे वचनं राजन् मा मन्युवशमन्वगाः। वैशम्पायन उवाच एवं तु ब्रुवतस्तस्य मैत्रेयस्य विशाम्पते॥<br><br>368: ऊरूं गजकराकारं करेणाभिजधान सः। दुर्योधनः स्मितं कृत्वा चरणेनोल्लिखन् महीम्॥<br><br>369: न किंचिदुक्त्वा दुर्मेधास्तस्थौ किंचिदवाङ्मुखः तमशुश्रूषमाणं तु विलिखन्तं वसुंधराम्॥<br><br>370: दृष्ट्वा दुर्योधनं राजन् मैत्रेयं कोप आविशत्। स कोपवशमापनो मैत्रेयो मुनिसत्तमः॥<br><br>371: विधिना सम्प्रणुदितः शापायास्य मनो दधे। ततः स वार्युपस्पृश्य कोपसंरक्तलोचनः। मैत्रेयोधार्तराष्ट्रं तमशपद् दुष्टचेतसम्॥<br><br>372: यस्मात् त्वं मामनादृत्य नेमां वाचं चिकीर्षसि। तस्मादस्याभिमानस्य सद्यः फलमवाप्नुहि॥<br><br>373: त्वदभिद्रोहसंयुक्तं युद्धमुत्पत्स्यते महत्। तत्र भीमो गदाधातैस्तवोरुं भेत्स्यते बली॥<br><br>374: इत्येवमुक्ते वचनेधृतराष्ट्रो महीपतिः। प्रसादयामास मुनि नैतदेवं भवेदिति॥<br><br>375: मैत्रेय उवाच शमं यास्यति चेत् पुत्रस्तव राजन् यदा तदा। शापो न भविता तात विपरीते भविष्यति॥<br><br>376: वैशम्पायन उवाच विलक्षयंस्तु राजेन्द्रो दुर्योधनपिता तदा। किर्मीरः कथं भीमेन पातितः॥<br><br>377: मैत्रेय उवाच नाहं वक्ष्यामि ते भूयो न ते सुश्रूषते सुतः। एष ते विदुरः सर्वमाख्यास्यति गते मयि॥<br><br>378: वैशम्पायन उवाच इत्येवमुक्त्वा मैत्रेयः प्रातिष्ठत यथाऽऽगतम्। किर्मीरवधसंविग्नो बहिर्दुर्योधनो ययौ॥<br><br>379: धृतराष्ट्र उवाच किर्मीरस्य वधं क्षत्तः श्रोतुमिच्छामि कथ्यताम्। रक्षसा भीमसेनस्य कथमासीत् समागमः॥<br><br>380: विदुर उवाच शृणु भीमस्य कर्मेदमतिमानुषकर्मणः। श्रुतपूर्वं मया तेषां कथान्तेषु पुनः पुनः॥<br><br>381: इतः प्रयाता राजेन्द्र पाण्डवा द्यूतनिर्जिताः। जग्मुस्त्रिभिरहोरात्रैः काम्यकं नाम तद् वनम्॥<br><br>382: रात्रौ निशीथे त्वाभीले गतेऽर्धसमये नृप। प्रचारे पुरुषादानां रक्षसां घोरकर्मणाम्॥<br><br>383: तद् वनं तापसा नित्यं गोपाश्च वनचारिणः। दूरात् परिहरन्ति स्म पुरुषादभयात् किल॥<br><br>384: तेषां प्रविशतां तत्र मार्गमावृत्य भारत। दीप्ताक्षं भीषणं रक्षः सोल्मुकं प्रत्यपद्यत॥<br><br>385: बाहू महान्तौ कृत्वा तु तथाऽऽस्यं च भयानकम् स्थितमावृत्य पन्थानं येन यान्ति कुरूद्वहाः॥<br><br>386: स्पष्टाष्टदंष्ट्रं ताम्राक्षं प्रदीप्तोर्ध्वशिरोरुहम्। सार्करश्मितडिच्चक्रं सबलाकमिवाम्बुदम्॥<br><br>387: सृजन्तं राक्षसी मायां महानादनिनादितम्। मुञ्चन्तं विपुलान् नादान् सतोयमिव तोयदम्॥<br><br>388: तस्य नादेन संत्रस्ताः पक्षिण: सर्वतोदिशम्। विमुक्तनादाः सम्पेतुः स्थलजा जलजैः सह॥<br><br>389: सम्प्रद्रुतमृगद्वीपिमहिषर्भसमाकुलम्। तद् वनं तस्य नादेन सम्प्रस्थितमिवाभवत्॥<br><br>390: तस्योरूवाताभिहतास्ताम्रपल्लवबाहवः। विदूरजाताश्च लताः समाश्लिष्यन्ति पादपान्॥<br><br>391: तस्मिन् क्षणेऽथ प्रववौ मारुतो भृशदारुणः। रजसा संवृतं तेन नष्टज्योतिरभून्नभः॥<br><br>392: पञ्चानां पाण्डुपुत्राणामविज्ञातो महारिपुः। पञ्चानामिन्द्रियाणां तु शोकावेश इवातुलः॥<br><br>393: स दृष्ट्वा पाण्डवान् दूरात् कृष्णाजिनसमावृतान् आवृणोत् तद्वनद्वारं मैनाक इव पर्वतः ॥<br><br>394: तं समासाद्य वित्रस्ता कृष्णा कमललोचना। अदृष्टपूर्वं संत्रासान्यमीलयत लोचने॥<br><br>395: दुःशासनकरोत्सृष्टविप्रकीर्णशिरोरुहा। पञ्चपर्वतमप्यस्था नदीवाकुलतां गता॥<br><br>396: मोमुह्यमानां तां तत्र जगृहुः पञ्च पाण्डवाः। इन्द्रियाणि प्रसक्तानि विषयेषु यथा रतिम्॥<br><br>397: अथ तां राक्षसी मायामुत्थितां घोरदर्शनाम्। रक्षोनैर्विविधैर्मन्त्रैर्बोम्यः सम्यक्प्रयोजितैः॥<br><br>398: पश्यतां पाण्डुपुत्राणां नाशयामास वीर्यवान्। स नष्टमायोऽतिबलः क्रोधविस्फारितेक्षणः॥<br><br>399: काममूर्तिधरः क्रूरः कालकल्पो व्यदृश्यत। तमुवाच ततो राजा दीर्घप्रज्ञो युधिष्ठिरः॥<br><br>400: को भवान् कस्य वा किं ते क्रियता कार्यमुच्यताम्। प्रत्युवाचाथ तद् रक्षोधर्मराज युधिष्ठिरम्॥<br><br>401: अहं बकस्य वै भ्राता किसर इति विश्रुतः। वनेऽस्मिन् काम्यके शून्ये निवसामि गतज्वरः॥<br><br>402: युधि निर्जित्य पुरुषानाहारं नित्यमाचरन्। के यूयमभिसम्प्राप्ता भक्ष्यभूता ममान्तिकम्। युधि निर्जित्य वः सर्वान् भक्षयिष्ये गतज्वरः॥<br><br>403: वैशम्पायन उवाच युधिष्ठिरस्तु तच्छ्रुत्वा वचस्तस्य दुरात्मनः। आचचक्षे ततः सर्वं गोत्रनामादि भारत॥<br><br>404: युधिष्ठिर उवाच पाण्डवोधर्मराजोऽहं यदि ते श्रोत्रमागतः। सहितो भ्रातृभिः सर्वैर्भीमसेनार्जुनादिभिः॥<br><br>405: हृतराज्यो वने वासं वस्तुं कृतमतिस्ततः। वनमभ्यागतो घोरमिदं तव परिग्रहम्॥<br><br>406: विदुर उवाच किर्मीरस्तवब्रवीदेनं दिष्ट्या देवैरिदं मम। उपपादितमोह चिरकालान्मनोगतम्॥<br><br>407: भीमसेनवधार्थं हि नित्यमभ्युद्यतायुधः। चराम पृथिवीं कृत्स्नां नैनं चासादयाम्यहम्॥<br><br>408: सोऽयमासादितो दिष्ट्या भ्रातृहा काक्षितश्चिरम् अनेन हि मम भ्राता बको विनिहतः प्रियः॥<br><br>409: वैत्रकीयवने राजन् ब्राह्मणच्छद्मरूपिणा। विद्याबलमुपाश्रित्य न ह्यस्त्यस्यौरसं बलम्॥<br><br>410: हिडिम्बश्च सखा मह्यं दयितो वनगोचरः। हतो दुरात्मनानेन स्वसा चास्य हृता पुरा॥<br><br>411: सोऽयमभ्यागतो मूढो ममेदं गहनं वनम्। प्रचारसमयेऽस्माकमर्धरात्रे स्थिते स मे॥<br><br>412: अद्यास्य यातयिष्यामि तद् वैरं चिरसम्भृतम्। तर्पयिष्यामि च बकं रुधिरेणास्य भूरिणा॥<br><br>413: अद्याहमनृणो भूत्वा भ्रातुः सख्युस्तथैव च। शान्तिं लब्धास्मि परमां हत्वा राक्षसकण्टकम्॥<br><br>414: यदि तेन पुरा मुक्तो भीमसेनो बकेन वै। अद्यैनं भक्षयिष्यामि पश्यतस्ते युधिष्ठिर॥<br><br>415: एनं हि विपुलप्राणमद्य हत्वा वृकोदरम्। सम्भक्ष्य जरयिष्यामि यथागस्त्यो महासुरम्॥<br><br>416: एवमुक्तस्तुधर्मात्मा सत्यसंधो युधिष्ठिरः। नैतदस्तीति सक्रोधो भर्त्सयामास राक्षसम्॥<br><br>417: ततो भीमो महाबाहुरारुज्य तरसा दुमम्। दशव्याममथोद्विद्धं निष्पत्रमकरोत् तदा॥<br><br>418: चकार सज्यं गाण्डीवं वज्रनिष्पेषगौरवम्। निमेषान्तरमात्रेण तथैव विजयोऽर्जुनः॥<br><br>419: निवार्य भीमो जिष्णुं तं तद् रक्षो मेघनि:स्वनम्। अभिद्रुत्याब्रवीद् वाक्यं तिष्ठ तिष्ठेति भारत॥<br><br>420: इत्युक्त्वैनमतिक्रुद्धः कक्ष्यामुत्पीड्य पाण्डवः। निष्पिष्य पाणिना पाणिं संदष्टौष्ठपुटो बली॥<br><br>421: तमभ्यधावद् वेगेन भीमो वृक्षायुधस्तदा। यमदण्डप्रतीकाशं ततस्तं तस्य मूर्धनि॥<br><br>422: पातयामास वेगेन कुलिशं मघवानिव। असम्भ्रान्तं तु तद् रक्षः समरे प्रत्यदृश्यत॥<br><br>423: चिक्षेप चोल्मुकं दीप्तमशनिं ज्वलितामिव। तदुदस्तमलातं तु भीमः प्रहरतां वरः॥<br><br>424: पदा सव्येन चिक्षेप तद् रक्षः पुनराव्रजत्। किर्मीरश्चापि सहसा वृक्षमुत्पाट्य पाण्डवम्॥<br><br>425: दण्डपाणिरिव क्रुद्धः समरे प्रत्यधावत। तद् वृक्षयुद्धमभवन्महीरुहविनाशनम्॥<br><br>426: वालिसुग्रीवयोर्धात्रोर्यथा स्त्रीकाक्षिणोः पुरा। शीर्षयोः पतिता वृक्षा बिभिदु:कधा तयोः॥<br><br>427: यथैवौत्पलपत्राणि मत्तयोर्द्विपयोस्तथा। मुञ्जवज्जर्जरीभूता बहवस्तत्र पादपाः॥<br><br>428: चीराणीव व्युदस्तानि रेजुस्तत्र महावने। तद् वृक्षयुद्धमभवन्मुहूर्तं भरतर्षभ। राक्षसानां च मुख्यस्य नराणामुत्तमस्य च॥<br><br>429: ततः शिलां समुक्षिप्य भीमस्य युधि तिष्ठतः। प्राहिणोद् राक्षसः क्रुद्धो भीमश्च न चचाल ह॥<br><br>430: तं शिलाताडनजडं पर्यधावत राक्षसः। बाहुविक्षिप्तकिरणः स्वर्भानुरिव भास्करम्॥<br><br>431: तावन्योन्यं समाश्लिष्य प्रकर्षन्तौ परस्परम्। उभावपि चकाशेते प्रवृद्धौ वृषभाविव॥<br><br>432: तयोरासीत् सुतुमुलः सम्प्रहारः सुदारुणः। नखदंष्ट्रायुधवतोर्व्याघ्रयोरिव दृप्तयोः॥<br><br>433: दुर्योधननिकाराच्च बाहुवीर्याच्च दर्पितः। कृष्णानयनदृष्टश्च व्यवर्धत वृकोदरः॥<br><br>434: अभिपद्य च बाहुभ्यां प्रत्यगृहणादमर्षितः। मातङ्गमिव मातङ्गः प्रभिन्नकरटामुखम्॥<br><br>435: स चाप्येनं ततो रक्षः प्रतिजग्राह वीर्यवान्। तमाक्षिपद् भीमसेनो बलेन बलिनां वरः॥<br><br>436: तयोर्भुजविनिष्पेषादुभयोर्बलिनोस्तदा। शब्दः समभवद् घोरो वेणुस्फोटसमो युधि॥<br><br>437: अथैनमाक्षिप्य बलाद् गृह्य मध्ये वृकोदरः। धूनयामास वेगेन वायुश्चण्ड इव दुमम्॥<br><br>438: स भीमेन परामृष्टो दुर्बलो बलिना रणे। व्यस्पन्दत यथाप्राणं विचकर्ष च पाण्डवम्॥<br><br>439: तत एनं परिश्रान्तमुपलक्ष्य वृकोदरः। योक्त्रयामास बाहुभ्यां पशुं रशनया यथा॥<br><br>440: विनदन्तं महानादं भिन्नभेरीस्वनं बली। भ्रामयामास सुचिरं विस्फुरन्तमचेतसम्॥<br><br>441: तं विषीदन्तमाज्ञाय राक्षसं पाण्डुनन्दनः। प्रगृह्य तरसा दो• पशुमारममारयत्॥<br><br>442: आक्रम्य च कटीदेशे जानुना राक्षसाधमम्। पीडयामास पाणिभ्यां कण्ठं तस्य वृकोदरः॥<br><br>443: अथ जर्जरसर्वाङ्गं व्यावृत्तनयनोल्वणम्। भूतले भ्रामयामास वाक्यं चेदमुवाच ह॥<br><br>444: हिडिम्बबकयोः पाप न त्वमश्रुप्रमार्जनम्। करिष्यसि गतश्चापि यमस्य सदनं प्रति॥<br><br>445: स्तं राक्षसं क्रोधपरीतचेताः। मुद्घान्तचित्तं व्यसुमुत्ससज॥<br><br>446: तस्मिन् हते तोयदतुल्यरूपे कृष्णां पुरस्कृत्य नरेन्द्रपुत्राः। भीमं प्रशरयाथ गुणैरनेकैहृष्टास्ततो द्वैतवनाय जग्मुः॥<br><br>447: विदुर उवाच एवं विनिहतः संख्ये किर्मीरो मनुजाधिप। भीमेन वचनात् तस्यधर्मराजस्य कौरव॥<br><br>448: ततो निष्कण्टकं कृत्वा वनं तदपराजितः। द्रौपद्या सहधर्मज्ञो वसतिं तामुवास ह॥<br><br>449: समाश्वास्य च ते सर्वे द्रौपदीं भरतर्षभाः। प्रहृष्टमनसः प्रीत्या प्रशशंसुर्वृकोदरम्॥<br><br>450: भीमबाहुबलोत्पिष्टे विनष्टे राक्षसे ततः। विविशुस्ते वनं वीराः क्षेमं निहतकण्टकम्॥<br><br>451: स मया गच्छता मार्गे विनिकीर्णो भयावहः। वने महति दुष्टात्मा दृष्टो भीमबलाद्धतः॥<br><br>452: तत्राश्रौषमहं चैतत् कर्म भीमस्य भारत। ब्राह्मणानां कथयतां ये तत्रासन् समागताः॥<br><br>453: वैशम्पायन उवाच एवं विनिहतं संख्ये किर्मीरं रक्षसां वरम्। श्रुत्वाध्यानपरो राजा निशश्वासार्तवत् तदा॥<br><br>454: वैशम्पायन उवाच भोजाः प्रव्रजिताञ्छ्रुत्वा वृष्णयश्चान्धकैः सह। पाण्डवान् दुःखसंतप्तान् समाजग्मुर्महावने॥<br><br>455: पाञ्चालस्य च दायादोधृष्टकेतुश्च चेदिपः। केकयाश्च महावीर्या भ्रातरो लोकविश्रुताः॥<br><br>456: वने द्रष्टुं ययुः पार्थान् क्रोधामर्षसमन्विताः। गर्हयन्तोधार्तराष्ट्रान् किं कुर्म इति चाब्रुवन्॥<br><br>457: वासुदेवं पुरस्कृत्य सर्वे ते क्षत्रियर्षभाः। परिवार्योपविविशुर्धर्मराज युधिष्ठिरम्। । अभिवाद्य कुरुश्रेष्ठं विषण्णः केशवोऽब्रवीत्॥<br><br>458: वासुदेव उवाच दुर्योधनस्य कर्णस्य शकुनेश्च दुरात्मनः। दुःशासनचतुर्थानां भूमिः पास्यति शोणितम्॥<br><br>459: एतान् निहत्य समरे ये च तस्य पदानुगाः। तांश्च सर्वान् विनिर्जित्य सहितान् सनराधिपान्॥<br><br>460: ततः सर्वेऽभिषिञ्चामोधर्मराज युधिष्ठिरम्। निकृत्योपचरन् वध्य एषधर्मः सनातनः॥<br><br>461: वैशम्पायन उवाच पार्थानामभिषङ्गेण तथा क्रुद्धं जनार्दनम्। अर्जुनः शमयामास दिधक्षन्तमिव प्रजाः॥<br><br>462: संक्रुद्धं केशवं दृष्ट्वा पूर्वदेहेषु फाल्गुनः। कीर्तयामास कर्माणि सत्यकीर्तेर्महात्मनः॥<br><br>463: पुरुषस्याप्रमेयस्य सत्यस्यामिततेजसः। प्रजापतिपतेविष्णोर्लोकनाथस्यधीमतः॥<br><br>464: अर्जुन उवाच दश वर्षसहस्राणि यत्रसायंगृहो मुनिः। व्यचरस्त्वं पुरा कृष्ण पर्वते गन्धमादने॥<br><br>465: दश वर्षसहस्राणि दश वर्षशतानि च। पुष्करेष्ववसः कृष्ण त्वमपो भक्षयन् पुरा॥<br><br>466: ऊर्ध्वबाहुर्विशालायां बदर्यां मधुसूदन। अतिष्ठ एकपादेन वायुभक्षः शतं समाः॥<br><br>467: अवकृष्टोत्तरासङ्गः कृशोधमनिसंततः। आसीः कृष्ण सरस्वत्यां सत्रे द्वादशवार्षिके॥<br><br>468: प्रभासमप्यथासाद्य तीर्थं पुण्यजनोचितम्। तथा कृष्ण महातेजा दिव्यं वर्षसहस्रकम्॥<br><br>469: अतिष्ठस्त्वमथैकेन पादेन नियमस्थितः। लोकप्रवृत्तिहेतुस्त्वमिति व्यासो ममाब्रवीत्॥<br><br>470: क्षेत्रज्ञः सर्वभूतानामादिरन्तश्च केशव। निधानं तपसां कृष्णा यज्ञस्त्वं च सनातनः॥<br><br>471: निहत्य नरकं भौममाहत्य मणिकुण्डले। प्रथमोत्पतितं कृष्णा मेध्यमश्वमवासृजः॥<br><br>472: कृत्वा तत् कर्म लोकानामृषभः सर्वलोकजित्। अवधीस्त्वं रणे सर्वान् समेतान् दैत्यदानवान्॥<br><br>473: ततः सर्वेश्वरत्वं च सम्प्रदाय शचीपतेः। मानुषेषु महाबाहो प्रादुर्भूतोऽसि केशव॥<br><br>474: स त्वं नारायणो भूत्वा हरिरासीः परंतप। ब्रह्मा सोमश्च सूर्यश्चधर्मोधाता यमोऽनलः॥<br><br>475: वायुर्वैश्रवणो रुद्रः कालः खं पृथिवी दिशः। अजश्चराचरगुरुः स्रष्टा त्वं पुरुषोत्तम॥<br><br>476: परायणं देवमूर्धा क्रतुभिर्मधुसूदन। अयजो भूरितेजा वै कृष्ण चैत्ररथे वने॥<br><br>477: शतं शतसहस्राणि सुवर्णस्य जनार्दन। एकैकस्मिंस्तदा यज्ञे परिपूर्णानि भागशः॥<br><br>478: अदितेरपि पुत्रत्वमेत्य यादवनन्दन। त्वं विष्णुरिति विख्यात इन्द्रादवरजो विभुः॥<br><br>479: शिशुर्भूत्वा दिवं खं च पृथिवीं च परंतप। त्रिभिर्विक्रमणैः कृष्ण क्रान्तवानसि तेजसा॥<br><br>480: सम्प्राप्य दिवमाकाशमादित्यस्यन्दने स्थितः। अत्यरोचश्च भूतात्मन् भास्करं स्वेन तेजसा॥<br><br>481: प्रादुर्भावसहस्रेषु तेषु तेषु त्वया विभो। अधर्मरुचयः कृष्ण निहताः शतशोऽसुराः॥<br><br>482: सादिता मौरवाः पाशा निसुन्दनरको हतौ। कृतः क्षेमः पुनः पन्थाः पुरं प्राग्ज्योतिषं प्रति॥<br><br>483: जारूथ्यामाहुतिः क्राथः शिशुपालो जनैः सह। जरासंधश्च शैब्यश्च शतधन्वा च निर्जितः॥<br><br>484: तथा पर्जन्यघोषेण रथेनादित्यवर्चसा। अवाप्सीमहिषीं भोज्यां रणे निर्जित्य रुक्मिणम्॥<br><br>485: इन्द्रद्युम्नो हतः कोपाद् यवनश्च कसेरुमान्। हतः सौभपतिः शाल्वस्त्वया सौभं च पातितम्॥<br><br>486: एवमेते युधि हता भूयश्चान्याञ्छृणुष्व ह। इरावत्यां हतो भोजः कार्तवीर्यसमो युधि। ॥<br><br>487: गोपतिस्तालकेतुश्च त्वया विनिहतावुभौ। तां च भोगवतीं पुण्यामृषिकान्तां जनार्दन॥<br><br>488: द्वारकामात्मसात् कृत्वा समुद्रं गमयिष्यसि। न क्रोधो न च मात्सर्यं नानृतं मधुसूदन। त्वयि तिष्ठति दाशार्ह न नृशंस्यं कुतोऽनृजु॥<br><br>489: आसीनं चैत्यमध्ये त्वां दीप्यमानं स्वतेजसा। आगम्य ऋषयः सर्वेऽयाचन्ताभयमच्युत॥<br><br>490: युगान्ते सर्वभूतानि संक्षिप्य मधुसूदन। आत्मनैवात्मसात् कृत्वा जगदासीः परंतप॥<br><br>491: युगादौ तव वार्ष्णेय नाभिपद्मादजायत। ब्रह्मा चराचरगुरुर्यस्येदं सकलं जगत्॥<br><br>492: तं हन्तुमुद्यतौ घोरौ दानवौ मधुकैटभौ। तयोर्व्यतिक्रमं दृष्ट्वा क्रुद्धस्य भवतो हरेः॥<br><br>493: ललाटाज्जातवाञ्छम्भुः शूलपाणिस्त्रिलोचनः। इत्थं तावपि देवेशौ त्वच्छरीरसमुद्भवौ॥<br><br>494: त्वन्नियोगकरावेताविति मे नारदोऽब्रवीत्। तथा नारायण पुरा क्रतुभिर्भूरिदक्षिणैः॥<br><br>495: इष्टवांस्त्वं महासत्रं कृष्ण चैत्ररथे वने। नैवं परे नापरे वा करिष्यन्ति कृतानि वा॥<br><br>496: कृतवान् पुण्डरीकाक्ष बलदेवसहायवान्। कैलासभवने चापि ब्राह्मणैर्व्यवस: सह॥<br><br>497: वैशम्पायन उवाच एवमुक्त्वा महात्मानमात्मा कृष्णस्य पाण्डवः। तूष्णीमासीत् ततः पार्थमित्युवाच जनार्दनः॥<br><br>498: ममैव त्वं तवैवाहं ये मदीयास्तवैव ते। यस्त्वां द्वेष्टि स मां द्वेष्टि यस्त्वामनु समामनु॥<br><br>499: नरस्त्वमसि दुर्धर्ष हरिर्नारायणो ह्यहम्। काले लोकमिमं प्राप्तौ नरनारायणावृषी॥<br><br>500: अनन्यः पार्थ मत्तस्तवं त्वत्तश्चाहं तथैव च। नावयोरन्तरं शक्यं वेदितुं भरतर्षभ॥<br><br>501: एवमुक्ते तु वैशम्पायन उवाच वचने केशवेन महात्मना। तस्मिन् वीरसमावाये संरब्धेष्वथ राजसु॥<br><br>502: धृष्टद्युम्नमुखैवीरैर्धातृभिः परिवारिता। पाञ्चाली पुण्डरीकाक्षमासीनं भ्रातृभिः सह। अभिगम्याब्रवीत् क्रुद्धा शरण्यं शरणैषिणी॥<br><br>503: द्रौपद्युवाच पूर्वे प्रजाभिसर्गे त्वामाहुरेकं प्रजापतिम्। स्रष्टारं सर्वलोकानामसितो देवलोऽब्रवीत्॥<br><br>504: विष्णुस्त्वमसि दुर्धर्ष त्वं यज्ञो मधुसूदन। यष्टा त्वमसि यष्टव्यो जामदग्न्यो यथाब्रवीत्॥<br><br>505: ऋषयस्त्वां क्षमामाहुः सत्यं च पुरुषोत्तम। सत्याद् यज्ञोऽसि सम्भूतः कश्यपस्त्वां यथाब्रवीत्। साध्यानामपि देवानां शिवानामीश्वरेश्वर। भूतभावन भूतेश यथा त्वां नारदोऽब्रवीत्॥<br><br>506: ब्रह्मशंकरशक्राद्यैर्दैववृन्दैः पुनः पुनः। क्रीडसे त्वं नरव्याघ्र बालः क्रीडनकैरिव॥<br><br>507: द्यौश्च ते शिरसा व्याप्ता पद्भ्यां च पृथिवी प्रभो। जठरं त इमे लोकाः पुरुषोऽसि सनातनः॥<br><br>508: विद्यातपोऽभितप्तानां तपसा भावितात्मनाम्। आत्मदर्शनतृप्तानामृषीणामसि सत्तमः॥<br><br>509: राजर्षीणां पुण्यकृतामाहवेष्वनिवर्तिनाम्। सर्वधर्मोपपन्नानां त्वं गतिः पुरुषर्षभ। त्वं प्रभुस्त्वं विभुश्च त्वं भूतात्मा त्वं विचेष्टसे॥<br><br>510: लोकपालाश्च लोकाच नक्षत्राणि दिशो दश। नभश्चन्द्रश्च सूर्यश्च त्वयि सर्वं प्रतिष्ठितम्॥<br><br>511: मर्त्यता चैव भूतानाममरत्वं दिवौकसाम्। त्वयि सर्वं महाबाहो लोककार्यं प्रतिष्ठितम्॥<br><br>512: सा तेऽहं दुःखमाख्यास्ये प्रणयान्मधुसूदन। ईशस्त्वं सर्वभूतानां ये दिव्या ये च मानुषाः॥<br><br>513: कथं नु भार्या पार्थानां तव कृष्ण सखी विभो। धृष्टद्युम्नस्य भगिनी सभां कृष्येत मादृशी॥<br><br>514: स्त्रीधर्मिणी वेपमाना शोणितेन समुक्षिता। एकवस्त्रा विकृष्टास्मि दुःखिता कुरुसंसदि॥<br><br>515: राज्ञां मध्ये सभायां तु रजसातिपरिप्लुता। दृष्ट्वा च मांधार्तराष्ट्रा प्राहसन् पापचेतसः॥<br><br>516: दासीभावेन मां भोक्तुमीषुस्ते मधुसूदन। जीवत्सु पाण्डुपुत्रेषु पञ्चालेषु च वृष्णिषु॥<br><br>517: नन्वहं कृष्ण भीष्मस्यधृतराष्ट्रस्य चोभयोः। स्नुषा भवामिधर्मेण साहं दासीकृता बलात्॥<br><br>518: गर्हये पाण्डवांस्त्वेव युधि श्रेष्ठान् महाबलान्। यत्क्लिश्यमानां प्रेक्षन्तेधर्मपत्नी यशस्विनीम्॥<br><br>519: धिग् बलं भीमसेनस्य धिक् पार्थस्य च गाण्डिवम्। यौ मां विप्रकृतां क्षुद्रमर्षयेतां जनार्दन॥<br><br>520: शाश्वतोऽयंधर्मपथः सद्भिराचरितः सदा। यद् भार्यां परिरक्षन्ति भर्तारोऽल्पबला अपि॥<br><br>521: भार्यायां रक्ष्यमाणायां प्रजा भवति रक्षिता। प्रजायां रक्ष्यमाणायामात्मा भवति रक्षितः॥<br><br>522: आत्मा हि जायते तस्यां तस्माज्जाया भवत्युत। भर्ता च भार्यया रक्ष्यः कथं जायान्ममोदरे॥<br><br>523: नन्विमे शरणं प्राप्तं न त्यजन्ति कदाचन। ते मां शरणमापन्नां नान्वपद्यन्त पाण्डवाः॥<br><br>524: पञ्चभिः पतिभिर्जाताः कुमारा मे महौजसः। एतेषामप्यवेक्षार्थं त्रातव्यास्मि जनार्दन॥<br><br>525: प्रतिविन्ध्यो युधिष्ठिरात् सुतसोमो वृकोदरात्। अर्जुनाच्छ्रुतकीर्तिश्च शतानीकस्तु नाकुलिः॥<br><br>526: कनिष्ठाच्छुतकर्मा च सर्वे सत्यपराक्रमाः। प्रद्युम्नो यादृशः कृष्ण तादृशास्ते महारथाः॥<br><br>527: नन्विमेधनुषि श्रेष्ठा अजेया युधि शात्रवैः। किमर्थंधार्तराष्ट्राणां सहन्ते दुर्बलीयसाम्॥<br><br>528: अधर्मेण हृतं राज्यं सर्वे दासाः कृतास्तथा। सभायां परिकृष्टाहमेकवस्त्रा रजस्वला॥<br><br>529: नाधिज्यमपि यच्छक्यं कर्तुमन्येन गाण्डिवम्। अन्यत्रार्जुनभीमाभ्यां त्वया वा मधुसूदन॥<br><br>530: धिग् बलं भीमसेनस्य धिक् पार्थस्य च पौरुषम् यत्र दुर्योधनः कृष्ण मुहूर्तमपि जीवति॥<br><br>531: य एतानाक्षिपद् राष्ट्रात् सह मात्राविहिंसकान्। अधीयानान् पुरा बालान् व्रतस्थान् मधुसूदन॥<br><br>532: भोजने भीमसेनस्य पापः प्राक्षेपयद् विषम्। कालकूटं नवं तीक्ष्णं सम्भूतं लोमहर्षणम्॥<br><br>533: तज्जीर्णमविकारेण सहान्नेन जनार्दन। सशेषत्वान्महाबाहो भीमस्य पुरुषोत्तम॥<br><br>534: प्रमाणकोट्यां विश्वस्तं तथा सुप्तं वृकोदरम्। बद्ध्वैनं कृष्ण गङ्गायां प्रक्षिप्य पुरमाव्रजत्॥<br><br>535: यदा विबुद्धः कौन्तेयस्तदा संच्छिद्य बन्धनम्। उदतिष्ठन्महाबाहुर्भीमसेनो महाबलः॥<br><br>536: आशीविषैः कृष्णसीमसेनपदंशयत्। सर्वेष्वेवाङ्गदेशेषु च ममार च शत्रुहा॥<br><br>537: प्रतिबुद्धस्तु कौन्तेयः सर्वान् सर्पानपोथयत्। सारथिं चास्य दयितमपहस्तेन जनिवान्॥<br><br>538: पुनः सुप्तानुपाधाक्षीद् बालकान् वारणावते। शयानानार्यया साधु को नु तत् कर्तुमर्हति॥<br><br>539: यत्रार्या रुदती भीता पाण्डवानिदमब्रवीत्। महद् व्यसनमापन्ना शिखिना परिवारिता॥<br><br>540: हा हतास्मि कुतोन्वद्य भवेच्छान्तिरिहानलात्। अनाथा विनशिष्यामि बालकैः पुत्रकैः सह॥<br><br>541: तत्र भीमो महाबाहुर्वायुवेगपराक्रमः। आर्यामाश्वासयामास भ्रातूंश्चापि वृकोदरः॥<br><br>542: वैनतेयो यथा पक्षी गरुत्मान् पततां वरः। तथैवाभिपतिष्यामि भयं वो नेह विद्यते॥<br><br>543: आर्यामथेन वामेन राजानं दक्षिणेन च। अंसयोश्च यमौ कृत्वा पृष्ठे बीभत्सुमेव च॥<br><br>544: सहसोत्पत्य वेगेन सर्वानादाय वीर्यवान्। भ्रातृनार्यां च बलवान् मोक्षयामास पावकात्॥<br><br>545: ते रात्रौ प्रस्थिताः सर्वे सह मात्रा यशस्विनः। अभ्यगच्छन्महारण्ये हिडिम्बवनमन्तिकात्॥<br><br>546: श्रान्ताः प्रसुप्तास्तत्रेमे मात्रा सह सुदुःखिताः। सुप्तांश्चैनानभ्यगच्छद्धिडिम्बा नाम राक्षसी॥<br><br>547: सा दृष्ट्वा पाण्डवांस्तत्र सुप्तान् मात्रा सह क्षितौ हृच्छयेनाभिभूतात्मा भीमसेनमकामयत्॥<br><br>548: भीमस्य पादौ कृत्वा तु स्व उत्सङ्गे ततोऽबला। पर्यमर्दत् संहृष्टा कल्याणी मृदुपाणिना॥<br><br>549: तामबुध्यदमेयात्मा बलवान् सत्यविक्रमः। पर्यपृच्छत तां भीमः किमिहेच्छस्यनिन्दिते॥<br><br>550: एवमुक्ता तु भीमेन राक्षसी कामरूपिणी। भीमसेनं महात्मानमाह चैवमनिन्दित॥<br><br>551: पलायध्वमितः क्षिप्रं मम भ्रातैष वीर्यवान्। आगमिष्यति वो हन्तुं तस्माद् गच्छत मा चिरम्॥<br><br>552: अथ भीमोऽभ्युवाचैनां साभिमानमिदं वचः। नोद्धिजेयमहं तस्मानिहनिष्येऽहपागतम्॥<br><br>553: तयोः श्रुत्वा तु संजल्पमागच्छद् राक्षसाधमः। भीमरूपो महानादान् विसृजन् भीमदर्शनः॥<br><br>554: राक्षस उवाच केन सार्धं कथयसि आनयैनं ममान्तिकम्। हिडिम्बे भक्षयिष्यामो न चिरं कर्तुमर्हसि॥<br><br>555: सा कृपासंगृहीतेन हृदयेन मनस्विनी। नैनमैच्छत् तदाख्यातुमनुक्रोशादनिन्दिता॥<br><br>556: स नादान् विनदन् घोरान् राक्षस: पुरुषादकः। अभ्यद्रवत वेगेन भीमसेनं तदा किल॥<br><br>557: तमभिदुत्त्य संक्रुद्धो वेगेन महता बली। अगृहणात् पाणिना पाणिं भीमसेनस्य राक्षसः॥<br><br>558: इन्द्राशनिसमस्पर्श वज्र संहननं दृढम्। संहत्य भीमसेनाय व्याक्षिपत् सहसा करम्॥<br><br>559: गृहीतं पाणिना पाणि भीमसेनस्य रक्षसा। नामृष्यत महाबाहुस्तत्राक्रुध्यद् वृकोदरः॥<br><br>560: तदाऽऽसीत् तुमुलं युद्धं भीमसेनहिडिम्बयोः। सर्वास्त्रविदुषो?रं वृत्रवासवयोरिव॥<br><br>561: विक्रीड्य सुचिरं भीमो राक्षसेन सहानघ। निजघान महावीर्यस्तं तदा निर्बलं बली॥<br><br>562: हत्वा हिडिम्बं भीमोऽथ प्रस्थितो भ्रातृभिः सह। हिडिम्बामग्रतः कृत्वा यस्यां जातो घटोत्कचः॥<br><br>563: ततः सम्प्राद्रवन् सर्वे सह मात्रा परंतपाः। एकचक्रामभिमुखाः संवृता ब्राह्मणव्रजैः॥<br><br>564: प्रस्थाने व्यास एषां च मन्त्री प्रियहिते रतः। ततोऽगच्छन्नेकचक्रां पाण्डवाः संशितव्रताः॥<br><br>565: तत्राप्यासादयामासुर्बकं नाम महाबलम्। पुरुषादं प्रतिभयं हिडिम्बेनैव सम्मितम्॥<br><br>566: तं चापि विनिहत्योचं भीमः प्रहरतां वरः। सहितो भ्रातृभिः सर्दुपदस्य पुरं ययौ॥<br><br>567: लब्धाहमपि तत्रैव वसता सव्यसाचिना। यथा त्वया जिता कृष्ण रुक्मिणी भीष्मकात्मजा। ११५॥<br><br>568: एवं सुयुद्धे पार्थेन जिताहं मधुसूदन। स्वयंवरे महत् कर्म कृत्वा न सुकरं परैः॥<br><br>569: एवं क्लेशैः सुबहुभिः क्लिश्यमाना सुदुःखिता। निवसाम्यार्यया हीना कृष्णधौम्यपुरःसरा॥<br><br>570: त इमे सिंहविक्रान्ता वीर्येणाभ्यधिकाः परैः। विहीनैः परिक्लिश्यन्ती समुपैक्षन्त म कथम्॥<br><br>571: एतादृशानि दुःखानि सहन्ती दुर्बलीयसाम्। दीर्घकालं प्रदीप्तास्मि पापानां पापकर्मणाम्॥<br><br>572: कुले महति जातास्मि दिव्येन विधिना किला पाण्डवानां प्रिया भार्या स्नुषा पाण्डोर्महात्मनः॥<br><br>573: कचग्रहमनुप्राप्ता सास्मि कृष्ण वरा सती। पञ्चानां पाण्डुपुत्राणां प्रेक्षतां मधुसूदन॥<br><br>574: इत्युक्त्वा प्रारुदत् कृष्णा मुखं प्रच्छाद्य पाणिना। पद्मकोशप्रकाशेन मृदुना मृदुभाषिणी॥<br><br>575: स्तनावपतितौ पीनौ सुजातौ शुभलक्षणौ। अभ्यवर्षत पाञ्चाली दुःखजैरश्रुबिन्दुभिः॥<br><br>576: चक्षुषी परिमार्जन्ती निःश्वसन्ती पुनः पुनः। बाष्पपूर्णेन कण्ठेन क्रुद्धा वचनमब्रवीत्॥<br><br>577: नैव मे पतयः सन्ति न पुत्रा न च बान्धवाः। न भ्रातरो न च पिता नैव त्वं मधुसूदन॥<br><br>578: ये मां विप्रकृतां क्षुद्रसपेक्षध्वं विशोकवत्। न च मे शाम्यते दुःखं कर्णो यत् प्राहसत् तदा। चतुर्भिः कारणैः कृष्ण त्वया रक्ष्यास्मि नित्यशः। सम्बन्धाद् गौरवात् सख्यात् प्रभुत्वेनैव केशव॥<br><br>579: वैशम्पायन उवाच अथ तामब्रवीत् कृष्णस्तस्मिन् वीरसमागमे। वासुदेव उवाच रोदिष्यन्ति स्त्रियो ह्येव येषां क्रुद्धासि भाविनि। बीभत्सुशरसंच्छन्नाञ्छोणितौघपरिप्लुतान्॥<br><br>580: निहतान् वल्लभान् वीक्ष्य शयानान् वसुधातले। यत् समर्थं पाण्डवानां तत् करिष्यामि मा शुचः। । सत्यं ते प्रतिजानामि राज्ञां राज्ञी भविष्यसि। पतेद् द्यौर्हिमवाञ्छीर्येत् पृथिवी शकलीभवेत्॥<br><br>581: शुष्येत् तोयनिधिः कृष्णे न मे मोघं वचो भवेत्। तच्छ्रुत्वा द्रौपदी वाक्यं प्रतिवाक्यमथाच्युतात्॥<br><br>582: साचीकृतमवेक्षत् सा पाञ्चाली मध्यमं पतिम्। आबभाषे महाराज द्रौपदीमर्जुनस्तदा॥<br><br>583: मा रोदीः शुभताम्राक्षि यदाह मधुसूदनः। तथा तद् भविता देवि नान्यथा वरवर्णिनी॥<br><br>584: धृष्टद्युम्न उवाच अहं द्रोणं हनिष्यामि शिखण्डी तु पितामहम्। दुर्योधनं भीमसेनः कर्णं हन्ताधनंजयः॥<br><br>585: रामकृष्णौ व्यपाश्रित्य अजेयाः स्म रणे स्वसः। अपि वृत्रहणा युद्धे किं पुनधृतराष्ट्रजे॥<br><br>586: वैशम्पायन उवाच इत्युक्तेऽभिमुखा वीरा वासुदेवमुपास्थिताः। तेषां मध्ये महाबाहुः केशवो वाक्यमब्रवीत्॥<br><br>587: वासुदेव उवाच नैतत् कृच्छ्रमनुप्राप्तो भवान् स्याद् वसुधाधिप। यद्यहं द्वारकायां स्यां राजन् संनिहितः पुरा॥<br><br>588: आगच्छेयमहं द्यूतमनाहूतोऽपि कौरवैः। आम्बिकेयेन दुर्धर्ष राज्ञा दुर्योधनेन च। वारयेयमहं द्यूतं बहून् दोषान् प्रदर्शयन्॥<br><br>589: भीष्मद्रोणौ समानाय्य कृपं बाह्रीकमेव च। वैचित्रवीर्यं राजानमलं द्यूतेन कौरव॥<br><br>590: पुत्राणां तव राजेन्द्र त्वनिमित्तमिति प्रभो। तत्राचक्षमहं दोषान् यैर्भवान् व्यतिरोपितः॥<br><br>591: वीरसेनसुतो यैस्तु राज्यात् प्रभ्रंशितः पुरा। अतर्कितविनाश्च देवनेन विशाम्पते॥<br><br>592: सातत्यं च प्रसङ्गस्य वर्णयेयं यथातथम्॥<br><br>593: स्त्रियोऽक्षा मृगया पानमेतत् कामसमुत्थितम्। दुःखं चतुष्टयं प्रोक्तं यैर्नरो भ्रश्यते श्रियः॥<br><br>594: तत्र सर्वत्र वक्तव्यं मन्यन्ते शास्त्रकोविदाः। विशेषतश्च वक्तव्यं छूते पश्यन्ति तद्विदः॥<br><br>595: एकाहाद् द्रव्यनाशोऽत्रध्रुवं व्यसनमेव च। अभुक्तनाशश्चार्थानां वाक्पारुष्यं च केवलम्॥<br><br>596: एतच्चान्यच्च कौरव्य प्रसङ्गिकटुकोदयम्। द्यूते ब्रूयां महाबाहो समासाद्याम्बिकासुतम्॥<br><br>597: एवमुक्तो यदि मया गृहणीयाद् वचनं मम। अनामयं स्याद्धर्मश्च कुरूणां कुरुवर्धन॥<br><br>598: न चेत् स मम राजेन्द्र गृहणीयान्मधुरं वचः। पथ्यं च भरतश्रेष्ठ निगृहणीयां बलेन तम्॥<br><br>599: अथैनमपनीतेन सुहृदो नाम दुहृदः। सभासदोऽनुवर्तेरंस्तांश्च हन्यां दुरोदरान्॥<br><br>600: असांनिध्यं तु कौरव्य ममानर्तेष्वभूत् तदा। येनेदं व्यसनं प्राप्ता भवन्तो द्यूतकारितम्॥<br><br>601: सोऽहमेत्य कुरुश्रेष्ठ द्वारकां पाण्डुनन्दन। अश्रौषं त्वां व्यसनिनं युयुधानाद् यथातथम्॥<br><br>602: श्रुत्वैव चाहं राजेन्द्र परमोद्विग्नमानसः। तूर्णमभ्यागतोऽस्मि त्वां द्रष्टुकामो विशाम्पते॥<br><br>603: अहो कृच्छ्रमनुप्राप्ताः सर्वे स्म भरतर्षभ। सोऽहं त्वां व्यसने मग्नं पश्यामि सह सोदरैः॥<br><br>604: युधिष्ठिर उवाच असांनिध्यं कथं कृष्ण तवासीद् वृष्णिनन्दन। क्व चासीद् विप्रवासस्ते किं चाकार्षीः प्रवासतः॥<br><br>605: श्रीकृष्ण उवाच शाल्वस्य नगरं सौभं गतोऽहं भरतर्षभ। निहन्तुं कौरवश्रेष्ठ तत्र मे शृणु कारणम्॥<br><br>606: महातेजा महाबाहुर्यः स राजा महायशाः। दमघोषात्मजो वीरः शिशुपालो मया हतः॥<br><br>607: यज्ञे ते भरतश्रेष्ठ राजसूयेऽर्हणां प्रति। स रोषवशमापन्नो नामृष्यत दुरात्मवान्॥<br><br>608: श्रुत्वा तं निहतं शाल्वस्तीव्ररोषसमन्वितः। उपायाद् द्वारकां शून्यामिहस्थे मयि भारत॥<br><br>609: स तत्र योधितो राजन् कुमारैर्वृष्णिपुङ्गवैः। आगतः कामगं सौभमारुह्मैव नृशंसवत्॥<br><br>610: ततो वृष्णिप्रवीरांस्तान् बालान् हत्वा बहूस्तदा। पुरोद्यानानि सर्वाणि भेदयामास दुर्मतिः॥<br><br>611: पुनस्तत्र तत्र प्रधावति। उक्तवांश्च महाबाहो क्वासौ वृष्णिकुलाधमः। वासुदेवः स मन्दात्मा वसुदेवसुतो गतः॥<br><br>612: तस्य युद्धार्थिनो दर्प युद्धे नाशयितास्म्यहम्। आनर्ताः सत्यमाख्यात तत्र गन्तास्मि यत्र सः॥<br><br>613: तं हत्वा विनिवर्तिष्ये कंसकेशिनिषूदनम्। अहत्वा न निवर्तिष्ये सत्येनायुधमालभे॥<br><br>614: क्वासौ क्वासाविति मया किल रणे योद्धं काक्षमाणः स सौभराट्। ११॥<br><br>615: अद्य तं पापकर्माणं क्षुद्रं विश्वासघातिनम्। शिशुपालवधामर्षाद् गमयिष्ये यमक्षयम्॥<br><br>616: मम पापस्वभावेन भ्राता येन निपातितः। शिशुपालो महीपालस्तं वधिष्ये महीपते॥<br><br>617: भ्राता बालश्च राजा च न च संग्राममूर्धनि। प्रमत्तश्च हतो वीरस्तं हनिष्ये जनार्दनम्॥<br><br>618: एवमादि महाराज विलप्य दिवमास्थितः। कामगेन स सौभेन क्षिप्त्वा मां कुरुनन्दन॥<br><br>619: तमश्रौषमहं गत्वा यथावृत्तः स दुर्मतिः। मयि कौरव्य दुष्टात्मा मार्तिकावतको नृपः॥<br><br>620: ततोऽहमपि कौरव्य रोषव्याकुलमानस:। निश्चित्य मनसा राजन् वधायास्य मनो दधे॥<br><br>621: आनर्तेषु विमर्दं च क्षेपं चात्मनि कौरव। प्रवृद्धमवलेपं च तस्य दुष्कृतकमणः॥<br><br>622: ततः सौभवधायाहं प्रतस्थे पृथिवीपते। स मया सागरावर्ते दृष्ट आसीत् परीप्सता॥<br><br>623: आहूय शाल्वं समरे ततः प्रध्माप्य जलजं पाञ्चजन्यमहं नृप। युद्धाय समवस्थितः॥<br><br>624: तन्मुहूर्तमभूद् युद्धं तत्र मे दानवैः सह। वशीभूताश्च मे सर्वे भूतले च निपातिताः॥<br><br>625: एतत् कार्यं महाबाहो येनाहं नागमं तदा। श्रुत्वैव हास्तिनपुरं द्यूतं चाविनयोत्थितम्। द्रुतमागतवान् युष्मान् द्रष्टुकामः सुदुःखितान्॥<br><br>626: युधिष्ठिर उवाच वासुदेव महाबाहो विस्तरेण महामते। सौभस्य वधमाचक्ष्व न हि तृष्यामि कथ्यतः॥<br><br>627: वासुदेव उवाच हतं श्रुत्वा महाबाहो मया श्रौतश्रवं नृप। उपायाद् भरतश्रेष्ठ शाल्वो द्वारवतीं पुरीम्॥<br><br>628: अरुन्धत्तां सुदुष्टात्मा सर्वतः पाण्डुनन्दन। शाल्वो वैहायसं चापि तत् पुरं व्यूह्य विष्ठितः॥<br><br>629: तत्रस्थोऽथ महीपालो योधयामास तां पुरीम्। अभिसारेण सर्वेण तन युद्धमवर्तत॥<br><br>630: पुरी समन्ताद् विहिता सपताका सतोरणा। सचक्रा सहुडा चैव सयन्त्रखनका तथा॥<br><br>631: सोपशल्यप्रतोलीका साट्टाट्टालकगोपुरा। सचक्रग्रहणी चैव सोल्कालातावपोथिका॥<br><br>632: सोष्ट्रिका भरतश्रेष्ठ सभेरीपणवानका। सतोमराङ्कुशा राजन् सशतघ्नीकलाङ्गला॥<br><br>633: सभुशुण्ड्यश्मगुडका सायुधा सपरश्वधा। लोहचर्मवती चापि साग्निः सगुडशृङ्गिका॥<br><br>634: शास्त्रदृष्टेन विधिना सुयुक्ता भरतर्षभ। रथैरनेकैर्विविधैर्गदसाम्बोद्धवादिभिः॥<br><br>635: पुरुषैः कुरुशार्दूल समर्थैः प्रतिवारणे। अतिख्यातकुलैवीरैर्दृष्टवीर्यैश्च संयुगे॥<br><br>636: मध्यमेन च गुल्मेन रक्षिभिः सा सुरक्षिता। उत्क्षिप्तगुल्मैश्च तथा हयैश्च सपताकिभिः॥<br><br>637: आघोषितं च नगरे न पातव्या सुरेति वै। प्रमादं परिरक्षद्भिरुचसेनोद्धवादिभिः॥<br><br>638: प्रमत्तेष्वभिघातं हि कुर्याच्छाल्वो नराधिपः। इति कृत्वाप्रमत्तास्ते सर्वे वृष्ण्यन्धकाः स्थिताः॥<br><br>639: आनश्चि तथा सर्वे नटा नर्तकगायनाः। बहिनिर्वासिताः क्षिप्रं रक्षद्भिर्वित्तसंचयम्॥<br><br>640: संक्रमा भेदिताः सर्वे नावश्च प्रतिषेधिताः। परिखाश्चापि कौरव्य कालैः सुनिचिताः कृताः॥<br><br>641: उदपानाः कुरुश्रेष्ठ तथैवाप्यम्बरीषकाः। समन्तात् क्रोशमानं च कारिता विषमा च भूः॥<br><br>642: प्रकृत्या विषमं दुर्गं प्रकृत्या च सुरक्षितम्। प्रकृत्या चायुधोपेतं विशेषेण तदानघ॥<br><br>643: सुरक्षितं सुगुप्तं च सर्वायुधसमन्वितम्। तत् पुरं भरतश्रेष्ठ यथेन्द्रभवनं तथा॥<br><br>644: न चामुद्रोऽभिनिर्याति न चामुद्रः प्रवेश्यते। वृष्ण्यन्धकपुरे राजस्तदा सौभसमागमे॥<br><br>645: अनुरथ्यासु सर्वासु चत्वरेषु च कौरव। बलं बभूव राजेन्द्र प्रभूतगजवाजिमत्॥<br><br>646: दत्तवेतनभक्तं च दत्तायुधपरिच्छदम्। कृतोपधानं च तदा बलमासीन्महाभुज॥<br><br>647: न कुप्यवेतनी कश्चिन्न चातिक्रान्तवेतनी। नानुग्रहभृतः कश्चित्र चादृष्टपराक्रमः॥<br><br>648: एवं सुविहिता राजन् द्वारका भूरिदक्षिणा। आहुकेन सुगुप्ता च राज्ञा राजीवलोचन॥<br><br>649: वासुदेव उवाच तां तूपयातो राजेन्द्र शाल्व: सौभपतिस्तदा। प्रभूतनरनागेन बलेनोपविवेश ह॥<br><br>650: समे निविष्टा सा सेना प्रभूतसलिलाशये। चतुरङ्गबलोपेता शाल्वराजाभिपालिता॥<br><br>651: वर्जयित्वा श्मशानानि देवताऽऽयतनानि च। वल्मीकांश्चैत्यवृक्षांश्च तन्निविष्टमभूद् बलम्॥<br><br>652: अनीकानां विभागेन पन्थानः संवृताऽभवन्। प्रवणाय च नैवासञ्छाल्वस्य शिविरे नृप। ॥<br><br>653: सर्वायुधसमोपेतं सर्वशस्त्रविशारदम्। रथनागाश्वकलिलं पदातिध्वजसंकुलम्॥<br><br>654: तुष्टपुष्टबलोपेतं वीरलक्षणलक्षितम्। विचित्रध्वजसन्नाहं विचित्ररथकार्मुकम्॥<br><br>655: संनिवेश्य च कौरव्य द्वारकायां नरर्षभ। अभिसारयामास तदा वेगेन पतगेन्द्रवत्॥<br><br>656: तदापतन्तं संदृश्य बलं शाल्वपतेस्तदा। निर्याय योधयामासुः कुमारा वृष्णिनन्दनाः॥<br><br>657: असहन्तोऽभियानं तच्छाल्वराजस्य कौरव। चारुदेष्णश्च साम्बश्च प्रद्युम्नश्च महारथः॥<br><br>658: ते रथैर्दशिताः सर्वे विचित्राभरणध्वजाः। संसक्ताः शाल्वराजस्य बहुभिर्योधपुङ्गवैः॥<br><br>659: गृहीत्वा कार्मुकं साम्बः शाल्वस्य सचिवं रणे। योधयामास संहृष्टः क्षेमवृद्धिं चमूपतिम्॥<br><br>660: तस्य बाणमयं वर्ष जाम्बवत्याः सुतो महत्। मुमोच भरतश्रेष्ठ यथा वर्ष सहस्रदृक्॥<br><br>661: तद् बाणवर्षं तुमुलं विषेहे स चमूपतिः। क्षेमवृद्धिर्महाराज हिमवानिव निश्चलः॥<br><br>662: ततः साम्बाय राजेन्द्र क्षेमवृद्धिरपि स्वयम्। मुमोच मायाविहितं शरजालं महत्तरम्॥<br><br>663: ततो मायामयं जालं माययैव विदीर्य सः। साम्बः शरसहस्रेण रथमस्याभ्यवर्षत॥<br><br>664: ततः स विद्धः साम्बेन क्षेमवृद्धिश्चमूपतिः। अयायाज्जवनैरश्वैः साम्बबाणप्रपीडितः॥<br><br>665: तस्मिन् विप्रदुते क्रूर शाल्वस्याथ चमूपतौ। वेगवान् नाम दैतेयः सुतं मेऽभ्यद्रवद् बली॥<br><br>666: अभिपन्नस्तु राजेन्द्र साम्बो वृष्णिकुलोद्बहः। वेगं वेगवतो राजस्तस्थौ वीरो विधारयन्॥<br><br>667: स वेगवति कौन्तेय साम्बो वेगवती गदाम्। चिक्षेप तरसा वीरो व्याविद्ध्य सत्यविक्रमः॥<br><br>668: तया त्वभिहतो राजन् वेगवान् न्यपतद् भुवि। वातरुग्ण इव क्षुण्णो जीर्णमूलो वनस्पतिः॥<br><br>669: तस्मिन् विनिहते वीरे गदानुन्ने महासुरे। प्रविश्य महतीं सेनां योधयामास मे सुतः॥<br><br>670: चारुदेष्णोन संसक्तो विविन्थ्यो नाम दानवः। महारथः समाज्ञातो महाराज महाधनुः॥<br><br>671: ततः सुतुमुलं युद्धं चारुदेष्णविविध्ययोः। वृत्रवासवयो राजन् यथा पूर्वं तथाभवत्॥<br><br>672: अन्योन्यस्याभिसंक्रुद्धावन्योन्यं जनतुः शरैः। विनदन्तौ महारावान् सिंहाविव महाबलौ॥<br><br>673: रौक्मिणेयस्ततो बाणमग्न्यर्कोपमवर्चसम्। अभिमन्त्र्य महास्त्रेण संदधे शत्रुनाशनम्॥<br><br>674: स विविन्ध्याय सक्रोधः समाहूय महारथः। चिक्षेप मे सुतो राजन् स गतासुरथापतत्॥<br><br>675: विविध्यं निहतं दृष्ट्वा तां च विक्षोभितां चमूम्। कामगेन स सौभेन शाल्वः पुनरुपागमत्। ॥<br><br>676: ततो व्याकुलितं सर्वं द्वारकावासि तद् बलम्। दृष्ट्वा शाल्वं महाबाहो सौभस्थं नृपते तदा॥<br><br>677: ततो निर्याय कौरव्य अवस्थाप्य च तद् बलम्। आनर्तानां महाराज प्रद्युम्नो वाक्यमब्रवीत्॥<br><br>678: सर्वे भवन्तस्तिष्ठन्तु सर्वे पश्यन्तु मां युधि। निवारयन्तं संग्रामे बलात् सौभं सराजकम्॥<br><br>679: अहं सौभपतेः सेनामायसैर्भुजगैरिव। धनुर्भुजविनिर्मुक्तैर्नाशयाम्यद्य यादवाः॥<br><br>680: आश्वसध्वं न भी: कार्या सौभराडद्य नश्यति। मयाभिपन्नो दुष्टात्मा ससौभो विनशिष्यति॥<br><br>681: एवं ब्रुवति संहृष्टे प्रद्युम्ने पाण्डुनन्दन। विष्ठितं तद् बलं वीर युयुधे च यथासुखम्॥<br><br>682: वासुदेव उवाच एवमुक्त्वा रौक्मिणेयो यादवान् भरतर्षभ। दंशितैर्हरिभिर्युक्तं रथमाथाय काञ्चनम्॥<br><br>683: उच्छ्रित्य मकरं केतुं व्यात्ताननमिवान्तकम्। उत्पतद्भिरिवाकाशं तैर्हयैरन्वयात् परान्॥<br><br>684: विक्षिपन् नादयंश्चापिधनुः श्रेष्ठं महाबलः। तूणखड्गधरः शूरो बद्धगोधाङ्गुलित्रवान्॥<br><br>685: स विद्युच्छुरितं चापं विहरन् वै तलात् तलम्। मोहयामास दैतेयान् सर्वान् सौभनिवासिनः॥<br><br>686: तस्य विक्षिपतश्चापं संदधानस्य चासकृत्। नान्तरं ददृशे कश्चिन्निघ्नत: शात्रवान् रणे॥<br><br>687: मुखस्य वर्णो न विकल्पतेऽस्य चेलुश्च गात्राणि न चापि तस्य। सिंहोन्नतं चाप्यभिगर्जतोऽस्य शुश्राव लोकोऽद्भुतवीर्यमवयम्॥<br><br>688: जलेचरः काञ्चयष्टिसंस्थो व्यात्ताननः सर्वतिमिप्रमाथी। वित्रासयन् राजति वाहमुख्ये शाल्वस्य सेनाप्रमुखध्वजावयः॥<br><br>689: ततस्तूर्णं विनिष्पत्य प्रद्युम्नः शत्रुकर्षणः। शाल्वमेवाभिदुद्राव विधित्सुः कलहं नृप॥<br><br>690: अभियानं तु वीरेण प्रद्युम्नेन महारणे। नामर्षयत संक्रुद्धः शाल्वः कुरुकुलोद्वह॥<br><br>691: स रोषमदमत्तो वै कामगादवरुह्य च। प्रद्युम्नं योधयामास शाल्वः परपुरंजयः॥<br><br>692: तयोः सुतुमुलं युद्धं शाल्ववृष्णिप्रवीरयोः। समेता ददृशुर्लोका बलिवासवयोरिव॥<br><br>693: तस्य मायामयो वीर रथो हेमपरिष्कृतः। सपताकः सध्वजश्च सानुकर्षः स तूणवान्॥<br><br>694: स तं रथवरं श्रीमान् समारुह्य किल प्रभो। मुमोच बाणान् कौरव्य प्रद्युम्नाय महाबलः॥<br><br>695: ततो बाणमयं वर्ष व्यसृजत् तरसा रणे। प्रद्युम्नो भुजवेगेन शाल्वं सम्मोहयन्निव॥<br><br>696: स तैरभिहतः संख्ये नामर्षयत सौभराट्। शरान् दीप्ताग्निसंकाशान् मुमोच तनये मम॥<br><br>697: तमापतन्तं बाणौघं स चिच्छेद महाबलः। ततश्चान्याञ्छरान् दीप्तान् प्रचिक्षेप सुते मम॥<br><br>698: स शाल्वबाणै राजेन्द्र विद्धो रुक्मिणिनन्दनः। मुमोच बाणं त्वरितो मर्मभेदिनमाहवे॥<br><br>699: तस्य वर्म विभिद्याशु स बाणो मत्सुतेरितः। विव्याध हृदयं पत्री स मुमोह पपात च॥<br><br>700: तस्मिन् निपतिते वीरे शाल्वराजे विचेतसि। सम्प्राद्रवन् दानवेन्द्रा दारयन्तो वसुंधराम्॥<br><br>701: हाहाकृतमभूत् सैन्यं शाल्वस्य पृथिवीपते। नष्टसंज्ञे निपतिते तदा सौभपतौ नृपे॥<br><br>702: तत उत्थाय कौरव्य प्रतिलभ्य च चेतनाम्। मुमोच बाणान् सहसा प्रद्युम्नाय महाबलः॥<br><br>703: तैः स विद्धो महाबाहुः प्रद्युम्नः समरे स्थितः। जत्रुदेशे भृशं वीरो व्यवासीदद् रथे तदा॥<br><br>704: तं स विद्ध्वा महाराज शाल्वो रुक्मिणिनन्दनम्। ननाद सिंहनादं वै नादेनापूरयन् महीम्॥<br><br>705: ततो मोहं समापन्ने तनये मम भारत। मुमोच बाणांस्त्वरितः पुनरन्यान् दुरासदान्॥<br><br>706: स तैरभिहतो बाणैर्बहुभिस्तेन मोहितः। निश्चेष्टः कौरवश्रेष्ठ प्रद्युम्नोऽभूद् रणाजिरे॥<br><br>707: वासुदेव उवाच शाल्वबाणादित तस्मिन् प्रद्युम्ने बलिनां वरे। वृष्णयो भग्नसंकल्पा विव्यथुः पृतनागताः॥<br><br>708: हाहाकृतमभूत् सर्वं वृष्ण्यन्धकबलं ततः। प्रद्युम्ने मोहिते राजन् परे च मुदिता भृशम्॥<br><br>709: तं तथा मोहितं दृष्ट्वा सारथिर्जवनैर्हयैः। रणादपाहरत् तूर्णं शिक्षितो दारुकिस्तदा॥<br><br>710: नातिदूरापयाते तु रथे रथवरप्रणुत्। धनुर्गृहीत्वा यन्तारं लब्धसंज्ञोऽब्रवीदिदम्॥<br><br>711: सौते किं ते व्यवसितं कस्माद् यासि पराङ्मुखः। नैष वृष्णिप्रवीराणामाहवेधर्म उच्यते॥<br><br>712: कच्चित् सौते न ते मोहः शाल्वं दृष्ट्वा महाहवे। विषादो वा रणं दृष्ट्वा ब्रूहि में त्वं यथातथम्॥<br><br>713: सौतिरुवाच जानार्दने न मे मोहो नापि मां भयमाविशत्। अतिभारं तु ते मन्ये शाल्वं केशवनन्दन॥<br><br>714: सोऽपयामि शनैर्वीर बलवानेष पापकृत्। मोहितश्च रणे शूरो रक्ष्यः सारथिना रथी॥<br><br>715: आयुष्मंस्त्वं मया नित्यं रक्षितव्यस्त्वयाप्यहम्। रक्षितव्यो रथी नित्यमिति कृत्वापयाम्यहम्॥<br><br>716: एकश्चासि महाबाहो बहवश्चापि दानवाः। न समं रौक्मिणेयाहं रणे मत्वापयामि वै॥<br><br>717: एवं ब्रुवति सूते तु तदा मकरकेतुमान्। उवाच सूतं कौरव्य निवर्तय रथं पुनः॥<br><br>718: दारुकात्मज मैवं त्वं पुनः कार्षीः कथंचन। व्यपयानं रणात् सौते जीवतो मम कर्हिचित्॥<br><br>719: न स वृष्णिकुले जातो यो वै त्यजति संगरम्। यो वा निपतितं हन्ति तवास्मीति च वादिनम्॥<br><br>720: तथा स्त्रियं च यो हन्ति बालं वृद्धं तथैव च। विरथं विप्रकीर्णं च भग्नशस्त्रायुधं तथा॥<br><br>721: त्वं च सूतकुले जातो विनीतः सूतकर्मणि। धर्मज्ञश्चासि वृष्णीनामाहवेष्वपि दारुके॥<br><br>722: स जानंश्चरितं कृत्स्नं वृष्णीनां पृतनामुखे। अपयानं पुनः सौते मैवं कार्षीः कथंचन॥<br><br>723: अपयातं हतं पृष्ठे भ्रान्तं रणपलायितम्। गदाचजो दुराधर्षः किं मां वक्ष्यति माधवः॥<br><br>724: केशवस्याचजो वापि नीलवासा मदोत्कटः। किं वक्ष्यति महाबाहुर्बलदेवः समागतः॥<br><br>725: किं वक्ष्यति शिनेर्नप्ता नरसिंहो महाधनुः। अपयातं रणात् सूत साम्बश्च समितिंजयः॥<br><br>726: चारुदेष्णश्च दुर्धर्षस्तथैव गदसारणौ। अक्रूरश्च महाबाहुः किं मां वक्ष्यति सारथे॥<br><br>727: शूरं सम्भावितं शान्तं नित्यं पुरुषमानिनम्। स्त्रियश्च वृष्णिवीराणां किं मां वक्ष्यन्ति संहताः॥<br><br>728: प्रद्युम्नोऽयमुपायाति भीतस्त्यक्त्वा महाहवम्। धिगेनमिति वक्ष्यन्ति न तु वक्ष्यन्ति साध्विति॥<br><br>729: धिग्वाचा परिहासोऽपि मम वा मद्विधस्य वा। मृत्युनाभ्यधिकः सौते स त्वं मा व्यपयाः पुनः॥<br><br>730: भारं हि मयि संन्यस्य यातो मधुनिहा हरिः। यज्ञं भारतसिंहस्य न हि शक्योऽद्य मर्षितुम्॥<br><br>731: कृतवर्मा मया वीरो निर्यास्यन्नेव वारितः। शाल्वं निवारयिष्येऽहं तिष्ठ त्वमिति सूतज॥<br><br>732: स च सम्भावयन् मां वै निवृत्तो हृदिकात्मजः। तं समेत्य रणं त्यक्त्वा किं वक्ष्यामि महारथम्॥<br><br>733: उपयान्तं दुराधर्षं शङ्खचक्रगदाधरम्। पुरुपं पुण्डरीकाक्षं किं वक्ष्यामि महाभुजम्॥<br><br>734: सात्यकिं बलदेवं च ये चान्येऽन्धकवृष्णयः। मया स्पर्धन्ति सततं किं नु वक्ष्यामि तानहम्॥<br><br>735: त्यक्त्वा रणमिमं सौते पृष्ठतोऽभ्याहतः शरैः। त्वयापनीतो विवशो न जीवेयं कथंचन॥<br><br>736: स निवर्त रथेनाशु पुनर्दारुकनन्दन। न चैतदेवं कर्तव्यमथापत्सु कथंचन॥<br><br>737: न जीवितमहं सौते बहु मन्ये कथंचन। अपयातो रणाद् भीतः पृष्ठतोऽभ्याहतः शरैः॥<br><br>738: कदापि सूतपुत्र त्वं जानीषे मां भयादितम्। अपयातं रणं हित्वा यथा कापुरुषं तता॥<br><br>739: न युक्तं भवता त्यक्तुं संग्रामं दारुकात्मज' मयि युद्धार्थिनि भृशं स त्वं याहि यतो रणम्॥<br><br>740: वासुदेव उवाच एवमुक्तस्तु कौन्तेय सूतपुत्रस्ततोऽब्रवीत्। प्रद्युम्नं बलिनां श्रेष्ठं मधुरं श्लक्ष्णमञ्जसा॥<br><br>741: न मे भयं रौक्मिणेय संग्रामे यच्छतो हयान्। युद्धज्ञोऽस्मि च वृष्णीनां नात्र किंचिदतोऽन्यथा॥<br><br>742: आयुष्मन्नुपदेशस्तु सारथ्ये वर्ततां स्मृतः। सर्वार्थेषु रथी रक्ष्यस्त्वं चापि भृशपीडितः॥<br><br>743: त्वं हि शाल्वप्रयुक्तेन शरेणाभिहतो भृशम्। कश्मलाभिहतो वीर ततोऽहमपयातवान्॥<br><br>744: स त्वं सात्वतमुख्याध लब्धसंज्ञो यदृच्छया। पश्य मे हयसंयाने शिक्षा केशवनन्दन॥<br><br>745: दारुकेणाहमुत्पन्नो यथावच्चैव शिक्षितः। वीतभीः प्रविशाम्येतां शाल्वस्य प्रथितां चमूम्॥<br><br>746: वासुदेव उवाच एवमुक्त्वा ततो वीर हयान् संचोद्य संगरे। रश्मिभिस्तु समुद्यम्य जवेनाभ्यपतत् तदा॥<br><br>747: मण्डलानि विचित्राणि यमकानीतराणि च। सव्यानि च विचित्राणि दक्षिणानि च सर्वशः॥<br><br>748: प्रतोदेनाहता राजन् रश्मिभिश्च समुद्यताः। उत्पतन्त इवाकाशे व्यचरंस्ते हयोत्तमाः॥<br><br>749: ते हस्तलाघवोपेतं विज्ञाय नृप दारुकिम्। दह्यमाना इव तदा नास्पृशंश्चरणैर्महीम्॥<br><br>750: सोऽपसव्यां चमूं तस्य शाल्वस्य भरतर्षभ। चकार नातियत्नेन तदद्भुतमिवाभवत्॥<br><br>751: अमृष्यमाणोऽपसव्यं प्रद्युम्नेन च सौभराट्। यन्तारमस्य सहसा त्रिभिर्बाणैः समार्दयत्॥<br><br>752: दारुकस्य सुतस्तत्र बाणवेगमचिन्तयन्। भूय एव महाबाहो प्रययावपसव्यतः॥<br><br>753: ततो बाणान् बहुविधान् पुनरेव स सौभराट्। मुमोच तनये वीर मम रुक्मिणिनन्दने॥<br><br>754: तानप्राप्ताञ्छितैर्बाणैश्चिच्छेद परवीरहा। रौक्मिणेयः स्मितं कृत्वा दर्शयन् हस्तलाघवम्॥<br><br>755: छिन्नान् दृष्ट्वा तु तान् बाणान् प्रद्युम्नेन च सौभराट्। आसुरीं दारुणीं मायामास्थाय व्यसृजच्छरान्॥<br><br>756: प्रयुज्यमानमाज्ञाय दैतेयास्त्रं महाबलम्। ब्रह्मास्त्रेणान्तराच्छित्त्वा मुमोचान्यान् पतत्रिणः। ते तदस्त्रं विधूयाशु विव्यधू रुधिराशनाः। शिरस्युरसि वक्त्रे च स मुमोह पपात च॥<br><br>757: तस्मिन् निपतिते क्षुद्रे शाल्वे बाणप्रपीडिते। रौक्मिणेयो परं बाणं संदधे शत्रुनाशनम्॥<br><br>758: राशीविषाग्निज्वलनप्रकाशम्। दृष्ट्वा शरं ज्यामभिनीयमानं बभूव हाहाकृतमन्तरिक्षम्॥<br><br>759: ततो देवगणाः सर्वे सेन्द्राः सहधनेश्वराः। नारदं प्रेषयामासुः श्वसनं च मनोजवम्॥<br><br>760: तौ रौक्मिणेयमागम्य वचोऽब्रूतां दिवौकसाम्। नैष वध्यस्त्वया वीर शाल्वराजः कथंचन॥<br><br>761: संहरस्व पुनर्बाणमवध्योऽयं त्वया रणे। एतस्य च शरस्याजौ नावध्योऽस्ति पुमान् क्वचित्। । मृत्युरस्य महाबाहो रणे देवकिनन्दनः। कृष्णः संकल्पितोधात्रा तन्मिथ्या न भवेदिति॥<br><br>762: ततः परमसंहृष्टः प्रद्युम्नः शरमुत्तमम्। संजहारधनुःश्रेष्ठात् तूणे चैव न्यवेशयत्॥<br><br>763: तत उत्थाय राजेन्द्र शाल्वः परमदुर्मनाः। व्यपायात् सबलस्तूर्णं प्रद्युम्नशरपीडितः॥<br><br>764: स द्वारकां परित्यज्य क्रूरो वृष्णिभिरादितः। सौभमास्थाय राजेन्द्र दिवमाचक्रमे तदा। ॥<br><br>765: वासुदेव उवाच आनर्तनगरं मुक्तं ततोऽहमगमं तदा। महाक्रतौ राजसूये निवृत्ते नृपते तव॥<br><br>766: अपश्यं द्वारकां चाहं महाराज हतत्विषम्। निःस्वाध्यायवषट्कारां निर्भूषणवरस्त्रियम्॥<br><br>767: अनभिज्ञेयरूपाणि द्वारकोपवनानि च। दृष्ट्वा शङ्कोपपन्नोऽहमपृच्छं हृदिकात्मजम्॥<br><br>768: अस्वस्थनरनारीकमिदं वृष्णिकुलं भृशम्। किमिदं नरशार्दूल श्रोतुमिच्छामि तत्त्वतः॥<br><br>769: एवमुक्तः स तु मया विस्तरेणेदमब्रवीत्। रोधं मोक्षं च शाल्वेन हार्दिक्यो राजसत्तम॥<br><br>770: ततोऽहं भरतश्रेष्ठ श्रुत्वा सर्वमशेषतः। विनाशे शाल्वराजस्य तदैवाकरवं मतिम्॥<br><br>771: ततोऽहं भरतश्रेष्ठ समाश्वास्य पुरे जनम्। राजानमाहुकं चैव तथैवानकदुन्दुभिम्॥<br><br>772: सर्वान् वृष्णिप्रवीरांश्च हर्षयन्नब्रुवं तदा। अप्रमादः सद कार्यो नगरे यादवर्षभाः॥<br><br>773: शाल्वराजविनाशाय प्रयातं मां निबोधत। नाहत्वा तं निवर्तिष्ये पुरी द्वारवतीं प्रति॥<br><br>774: सशाल्वं सौभनगरं हत्वा द्रष्टास्मि वः पुनः। त्रि: समाहन्यतामेषा दुन्दुभिः शत्रुभीषणा॥<br><br>775: ते मयाऽऽश्वासिता वीरा यथावद् भरतर्षभ। सर्वे मामब्रुवन् हृष्टाः प्रयाहि जहि शात्रवान्॥<br><br>776: तैः प्रहृष्टात्मभिवीरैराशीर्भिरभिनन्दितः। वाचयित्वा द्विजश्रेष्ठान् प्रणम्य शिरसा भवम्॥<br><br>777: शैब्यसुग्रीवयुक्तेन रथेनानादयन् दिशः। प्रघ्माप्य शङ्खप्रवरं पाञ्चजन्यमहं नृप॥<br><br>778: प्रयातोऽस्मि नरव्याघ्र बलेन महता वृतः। क्लुप्तेन चतुरङ्गेण यत्तेन जितकाशिना॥<br><br>779: समतीत्य बहून् देशान् गिरीश्च बहुपादपान्। सरांसि सरितश्चैव मार्तिकावतमासदम्॥<br><br>780: तत्राश्रौषं नरव्याघ्र शाल्वं सागरमन्तिकात्। प्रयान्तं सौभमास्थाय तमहं पृष्ठतोऽन्वयाम्॥<br><br>781: ततः सागरमासाद्य कुक्षौ तस्य महोर्मिणः। समुद्रनाभ्यां शाल्वोऽभूत् सौभमास्थाय शत्रुहन्॥<br><br>782: स समालोक्य दूरान्मां स्मयन्निव युधिष्ठिर। आह्वयामास दुष्टात्मा युद्धायैव मुहुर्मुहुः॥<br><br>783: तस्य शाईविनिर्मुक्तैर्बहुभिर्मर्मभेदिभिः। पुरं नासाद्यत शरैस्ततो मां रोष आविशत्॥<br><br>784: स चापि पापप्रकृतिदैतेयापसदो नृप। मय्यवर्षत दुर्धर्षः शरधाराः सहस्रशः॥<br><br>785: सैनिकान् मम सूतं च हयांश्च समवाकिरत्। अचिन्तयन्तस्तु शरान् वयं युध्याम भारत॥<br><br>786: ततः शतसहस्राणि शराणां नतपर्वणाम्। चिक्षिपुः समरे वीरा मयि शाल्वपदानुगाः॥<br><br>787: ते हयांश्च रथं चैव तदा दारुकमेव च। छादयामासुरसुरास्तैर्बाणैर्मर्मभेदिभिः॥<br><br>788: न हया न रथो वीर न यन्ता मम दारुकः। अदृश्यन्त शरैश्छन्नास्तथाहं सैनिकाश्च मे॥<br><br>789: ततोऽहमपि कौन्तेय शराणामयुतान् बहून्। आमन्त्रितानांधनुषा दिव्येन विधिनाक्षिपम्॥<br><br>790: न तत्र विषयस्त्वासीन्मम सैन्यस्य भारत। खे विषक्तं हि तत् सौभं क्रोशमात्र इवाभवत्॥<br><br>791: ततस्ते प्रेक्षकाः सर्वे रङ्गवाट इव स्थिताः। हर्षयामासुरुच्चैर्मी सिंहनादतलस्वनैः॥<br><br>792: मत्कराग्रविनिर्मुक्ता दानवानां शरास्तथा। अङ्गेषु रुचिरापाङ्गा विविशुः शलभा इव॥<br><br>793: ततो हलहलाशब्दः सौभमध्ये व्यवर्धत। वध्यतां विशिखैस्तीक्ष्णैः पततां च महार्णवे॥<br><br>794: ते निकृत्तभुजस्कन्धाः कवन्धाकृतिदर्शनाः। नदन्तो भैरवान् नादान् निपतन्ति स्म दानवाः॥<br><br>795: पतितास्तेऽपि भक्ष्यन्ते समुद्राम्भोनिवासिभिः। ततो गोक्षीरकुन्देन्दुमृणालरजतप्रभम्॥<br><br>796: जलजं पाञ्चजन्यं वै प्राणेनाहमपूरयम्। तान् दृष्ट्वा पतितास्तत्र शाल्व: सौभपतिस्ततः॥<br><br>797: मायायुद्धेन महता योधयामास मां युधि। ततो गदा हलाः प्रासाः शूलशक्तिपरश्वधाः॥<br><br>798: असयः शक्तिकुलिशपाशटिकनपाः शराः। पट्टिशाश्च भुशुण्ड्यश्च प्रपतन्त्वनिशं मयि॥<br><br>799: तामहं माययैवाशु प्रतिगृह्य व्यनाशयम्। तस्यां हतायां मायायां गिरिशृङ्गैरयोधयत्॥<br><br>800: ततोऽभवत् तम इव प्रकाश इव चाभवत्। दुर्दिनं सुदिनं चैव शीतमुष्णं च भारत॥<br><br>801: अङ्गारपांशुवर्षे च शस्त्रवर्षं च भारत। एवं मायां प्रकुर्वाणो योधयामास मां रिपुः॥<br><br>802: विज्ञाय तदहं सर्वं माययैव व्यनाशयम्। यथाकालं तु युद्धेन व्यधमं सर्वतः शरैः। । ततो व्योम महाराज शतसूर्यमिवाभवत्। शतचन्द्रं च कौन्तेय सहस्रायुततारकम्॥<br><br>803: ततो नाज्ञायत तदा दिवारानं तथा दिशः। ततोऽहं मोहमापन्नः प्रज्ञास्त्रं समयोजयम्॥<br><br>804: ततस्तदस्त्रं कौन्तेयधूतं तूलमिवानलैः। तथा तदभवद् युद्धं तुमुलं लोमहर्षणम्। लब्धालोकस्तु राजेन्द्र पुनः शत्रुमयोधयम्॥<br><br>805: वासुदेव उवाच एवं स पुरुषव्याघ्र शाल्वराजो महारिपुः। युध्यमानो मया संख्ये वियदभ्यगमत् पुनः॥<br><br>806: ततः शतघ्नीश्च महागदाश्च दीप्तांश्च शूलान् मुसलानसींश्च। चिक्षेप रोपान्मयि मन्दबुद्धिः शाल्वो महाराज जयाभिकाक्षी॥<br><br>807: तानाशुगैरापततोऽहमाशु निवार्य हन्तुं खगमान् ख एव। स्ततोऽन्तरिक्षे निनदो बभूव॥<br><br>808: ततः शतसहस्रेण शराणां नतपर्वणाम्। दारुकं वाजिनश्चैव रथं च समवाकिरत्॥<br><br>809: ततो मामब्रवीद् वीर दारुको विह्वलनिव। रथातव्यमिति तिष्ठामि शाल्वबाणप्रपीडितः। अवस्थातुं न शक्नोमि अझं मे व्यवसीदति॥<br><br>810: इति तस्य निशम्याहं सारथेः करुणं वचः। अवेक्षमाणो यन्तारमपश्यं शरपीडितम्॥<br><br>811: न तस्योरसि नो मूर्भि न काये न भुजद्वये। अन्तरं पाण्डवश्रेष्ठ पश्याम्यनिचितं शरैः॥<br><br>812: स तु बाणवरोत्पीडाद् विस्रवत्यसृगुल्वणम्। अभिवृष्टे यथा मेधे गिरिगैरिकधातुमान्॥<br><br>813: अभीषुहस्तं तं दृष्ट्वा सीदन्तं सारथिं रणे। अस्तम्भयं महाबाहो शाल्वबाणप्रपीडितम्॥<br><br>814: अथ मां पुरुषः कश्चिद् द्वारकानिलयोऽब्रवीत्। त्वरिता रथमभ्येत्य सौहृदादिव भारत॥<br><br>815: आहुकस्य वचो वीर तस्यैव परिचारकः। विषण्णः सन्नकण्ठेन तन्निबोध युधिष्ठिर॥<br><br>816: द्वारकाधिपतिर्वीर आह त्वामाहुको वचः। केशवैहि विजानीष्व यत् त्वां पितृसखोऽब्रवीत्॥<br><br>817: उपयायाद्य शाल्वेन द्वारकां वृष्णिनन्दन। विषक्ते त्वयि दुर्धर्ष हतः शूरसुतो बलात्॥<br><br>818: तदलं साधु युद्धेन निवर्तस्व जनार्दन। द्वारकामेव रक्षस्व कार्यमेतन्महत् तव॥<br><br>819: इत्यहं तस्य वचनं श्रुत्वा परमदुर्मनाः। निश्चयं नाधिगच्छामि कर्तव्यस्येतरस्य च॥<br><br>820: सात्यकिं बलदेवं च प्रद्युम्नं च महारथम्। जगहें मनसा वीर तच्छ्रुत्वा महदप्रियम्॥<br><br>821: अहं हि द्वारकायाश्च पितुश्च कुरुनन्दन। तेषु रक्षां समाधाय प्रयातः सौभपातने। ॥<br><br>822: बलदेवो महाबाहुः कच्चिज्जीवति शत्रुहा। सात्यकी रौक्मिण्येश्च चारुदेष्णश्च वीर्यवान्॥<br><br>823: साम्बप्रभृतयश्चैवेत्यहमासं सुदुर्मनाः। एतेषु हि नरव्याघ्र जीवत्सु न कथंचन॥<br><br>824: शक्यः शूरसुतो हन्तुमपि वज्रभृता स्वयम्। हतः शूरसुतो व्यक्तं चैते परासवः॥<br><br>825: बलदेवमुखाः सर्व इति मे निश्चिता मतिः। सोऽहं सर्वविनाशं तं चिन्तयानो मुहुर्मुहुः। अविह्वलो महाराज पुनः शाल्वमयोधयम्॥<br><br>826: ततोऽपश्यं महाराज प्रपतन्तमहं तदा। सौभाच्छूरसुतं वीर ततो मां मोह आविशत्॥<br><br>827: तस्य रूपं प्रपततः पितुर्मम नराधिप। ययातेः क्षीणपुण्यस्य स्वर्गादिव महीतलम्॥<br><br>828: विशीर्णमलिनोष्णीषः प्रकीर्णाम्बरमूर्धजः। प्रपतन् दृश्यते ह स्म क्षीणपुण्य इव ग्रहः॥<br><br>829: ततः शाधिनुःश्रेष्ठं करात् प्रपतितं मम। मोहापन्नश्च कौन्तेय रथोपस्थ उपाविशम्॥<br><br>830: ततो हाहाकृतं सर्वं सैन्यं मे गतचेतनम्। मां दृष्ट्वा रथनीडस्थं गतासुमिव भारत॥<br><br>831: प्रसार्य प्रसार्य चरणावपि। रूपं पितुर्मे विबभौ शकुनेः पततो यथा॥<br><br>832: तं पतन्तं महाबाहो शूलपट्टिशपाणयः। अभिघ्नन्तो भृशं वीर मम चेतो ह्यकम्पयन्॥<br><br>833: बाहू पततः महं तदा वीर महाविमर्दे। न तत्र सौभं न रिपुं च शाल्वं पश्यामि वृद्धं पितरं न चापि॥<br><br>834: ततो ममासीन्मनसि मायेयमिति निश्चितम्। प्रबुद्धोऽस्मि ततो भूयः शतशोऽवाकिरं शरान्। ॥<br><br>835: वासुदेव उवाच ततोऽहं भरतश्रेष्ठ प्रगृह्य रुचिरंधनुः। शरैरपातयं सौभाच्छिरांसि विबुधद्विषाम्॥<br><br>836: शरांश्चाशीविषाकारानूर्ध्वगांस्तिग्मतेजसः। प्रेषयं शाल्वराजाय शामुक्तान् सुवाससः॥<br><br>837: ततो नादृश्यत तदा सौभं कुरुकुलोद्वह। अन्तर्हितं माययाभूत ततोऽहं विस्मितोऽभवम्॥<br><br>838: अथ दानवसङ्घास्ते विकृताननमूर्धजाः। उदक्रोशन् महाराज विष्ठिते मयि भारत॥<br><br>839: ततोऽस्त्रं शब्दसाहं वै त्वरमाणो महारणे। अयोजयं तद्वधाय ततः शब्द उपारमत्॥<br><br>840: हतास्ते दानवाः सर्वे यैः स शब्द उदीरित। शरैरादित्यसंकाशैर्ध्वलितैः शब्दसाधनैः॥<br><br>841: तस्मिन्नुपरते शब्दे पुनरेवान्यतोऽभवत्। शब्दोऽपरो महाराज तत्रापि प्राहरं शरैः॥<br><br>842: एवं दश दिशः सर्वास्तिर्यगूर्ध्वं च भारत। नादयामासुरसुरास्ते चापि निहता मया॥<br><br>843: ततः प्राग्ज्योतिषं गत्वा पुनरेव व्यदृश्यत। सौभं कामगमं वीर मोहयन्मम चक्षुषी॥<br><br>844: ततो लोकान्तकरणो दानवो दारुणाकृतिः। शिलावर्षेण महता सहसा मां समावृणोत्॥<br><br>845: सोऽहं पर्वतवर्षेण वध्यमानः पुनः पुनः। वल्मीक इव राजेन्द्र पर्वतोपचितोऽभवम्॥<br><br>846: ततोऽहं पर्वतचितः सहयः सहसारथिः। अप्रख्यातिमियां राजन् सर्वतः पर्वतैश्चितः॥<br><br>847: ततो वृष्णिप्रवीरा ये ममासन् सैनिकास्तदा। ते भयार्ता दिशः सर्वे सहसा विप्रदुद्रुवुः॥<br><br>848: ततो हाहाकृतमभूत् सर्वं किल विशाम्पते। द्यौश्च भूमिश्च खं चैतादृश्यमाने तथा मयि॥<br><br>849: ततो विषण्णमनसो मम राजन् सुहृज्जनाः। रुरुदुशुक्रुशुश्चैव दुःखशोकसमन्विताः॥<br><br>850: द्विषतां च प्रहर्षोऽभूदार्तिश्चाद्विषतामपि। एवं विजितवान् वीर पश्चादश्रौषमच्युत॥<br><br>851: ततोऽहमिन्द्रदयितं सर्वपाषाणभेदनम्। वज्रमुद्यम्य तान् सर्वान् पर्वतान् समशातयम्॥<br><br>852: ततः पर्वतभारार्ता मन्दप्राणविचेष्टिताः। हया मम महाराज वेपमाना इवाभवन्॥<br><br>853: मेघजालमिवाकाशे विदार्याभ्युदितं रविम्। दृष्ट्वा मां बान्धवाः सर्वे हर्षमाहारयन् पुनः॥<br><br>854: ततः पर्वतभारार्त्तान् मन्दप्राणविचेष्टितान्। हयान् संदृश्य मां सूतः प्राह तात्कालिकं वचः॥<br><br>855: साधु सम्पश्य वार्ष्णेय शाल्वं सौभपतिं स्थितम्। अलं कृष्णावमन्यैनं साधु यत्नं समाचर॥<br><br>856: मार्दवं सखितां चैव शाल्वादद्य व्यपाहर। जहि शाल्वं महाबाहो मैनं जीवय केशव॥<br><br>857: सर्वैः पराक्रमैर्वीर वध्यः शत्रुरमित्रहन्। न शत्रुरवमन्तव्यो दुर्बलोऽपि बलीयसा॥<br><br>858: योऽपि स्यात् पीठगः कश्चित् किं पुनः समरे स्थितः स त्वं पुरुषशार्दूल सर्वयत्नौरिमं प्रभो॥<br><br>859: जहि वृष्णिकुलश्रेष्ठ मा त्वां कालोऽत्यगात् पुनः नैष मार्दवसाध्यो वै मतो नापि सखा तव॥<br><br>860: येन त्वं योधितो वीर द्वारका चावमर्दिता। एवमादि तु कौन्तेय श्रुत्वाहं सारथेर्वचः॥<br><br>861: तत्त्वमेतदिति ज्ञात्वा युद्धे मतिमधारयम्। वधाय शाल्वराजस्य सौभस्य च निपातने॥<br><br>862: दारुकं चाब्रुवं वीर मुहूर्त स्थीयतामिति। ततोऽप्रतिहतं दिव्यमभेद्यमतिवीर्यवत्॥<br><br>863: आग्नेयमस्त्रं दयितं सर्वसाहं महाप्रभम्। योजयं तत्रधनुषा दानवान्तकरं रणे॥<br><br>864: यक्षाणां राक्षसानां च दानवानां च संयुगे। राज्ञां च प्रतिलोमानां भस्मान्तकरणं महत्॥<br><br>865: क्षुरान्तममलं चक्रं कालान्तकयमोपमम्। अनुमन्त्र्याहमतुलं द्विषतां विनिबर्हणम्॥<br><br>866: जहि सौभं स्ववीर्येण ये चात्र रिपवो ममा इत्युक्त्वा भुजवीर्येण तस्मै प्राहिणवं रुषा॥<br><br>867: रूपं सुदर्शनस्यासीदाकाशे पततस्तदा। द्वितीयस्येव सूर्यस्य युगान्ते प्रपतिष्यतः॥<br><br>868: तत् समासाद्य नगरं सौभं व्यपगतत्विषम्। मध्येन पाटयामास क्रकचो दार्विवोच्छ्रितम्॥<br><br>869: द्विधा कृतं ततः सौभं सुदर्शनबलाद्धतम्। महेश्वरशरोद्भूतं पपात त्रिपुरं यथा। ॥<br><br>870: तस्मिन् निपतिते सौभे चक्रमागात् करं मम। पुनश्चादाय वेगेन शाल्वायेत्हमब्रुवम्॥<br><br>871: ततः शाल्वं गदां गुर्वीमाविध्यन्तं महाहवे। द्विधा चकार सहसा प्रजज्वाल च तेजसा॥<br><br>872: तस्मिन् विनिहते वीरे दानवास्त्रस्तचेतसः। हाहाभूता दिशो जग्मुरर्दिता मम सायकैः॥<br><br>873: ततोऽहं समवस्थाप्य रथं सौभसमीपतः। शङ्ख प्रध्माप्य हर्षेण सुहृदः पर्यहर्षयम्॥<br><br>874: तन्मेरुशिखराकारं विध्वस्ताट्टालगोपुरम्। दह्यमानमभिप्रेक्ष्य स्त्रियस्ताः सम्प्रदुद्रुवुः॥<br><br>875: एवं निहत्य समरे सौभं शाल्वं निपात्य च। आनान् पुनरागम्य सुहृदां प्रीतिमावहम्॥<br><br>876: तदेतत् कारणं राजन् यदहं नागसाह्वयम्। नागमं परवीरन न हि जीवेत् सुयोधनः॥<br><br>877: मय्यागतेऽथवा वीर द्यूतं न भविता तथा। अद्याहं किं करिष्यामि भिन्नसेतुरिवोदकम्॥<br><br>878: वैशम्पायन उवाच एवमुक्त्वा महाबाहुः कौरवं पुरुषोत्तमः। आमन्त्र्य प्रययौ श्रीमान् पाण्डवान् मधुसूदनः॥<br><br>879: अभिवाद्य महाबाहुर्धर्मराज युधिष्ठिरम्। राज्ञा मूर्धन्युपाघ्रातो भीमेन च महाभुजः॥<br><br>880: परिष्वक्तश्चार्जुनेन यमाभ्यां चाभिवादितः। सम्मानितश्चधौम्येन द्रौपद्या चार्चितोऽश्रुभिः॥<br><br>881: सुभद्रामभिमन्युं च रथमारोप्य काञ्चनम्। आरुरोह रथं कृष्णः पाण्डवैरभिपूजितः॥<br><br>882: शैब्यसुग्रीवयुक्तेन रथेनादित्यवर्चसा। द्वारकां प्रययौ कृष्णः समाश्वास्य युधिष्ठिरम्॥<br><br>883: ततः प्रयाते दाशार्हेधृष्टद्युम्नोऽपि पार्षतः। द्रौपदेयानुपादाय प्रययौ स्वरं तदा॥<br><br>884: धृष्टकेतुः स्वसारं च समादायाथ चेदिराट्। जगाम पाण्डवान् दृष्ट्वा रम्यां शुक्तिमती पुरीम्॥<br><br>885: केकयाश्चाप्यनुज्ञाताः कौन्तेयेनामितौजसा। आमन्त्र्य पाण्डवान् सर्वान् प्रययुस्तेऽपि भारत॥<br><br>886: ब्राह्मणाच विशश्चैव तथा विषयवासिनः। विसृज्यमानाः सुभृशं न त्यजन्ति स्म पाण्डवान्॥<br><br>887: समवायः स राजेन्द्र सुमहाद्भुतदर्शनः। आसीन्महात्मनां तेषां काम्यके भरतर्षभ॥<br><br>888: युधिष्ठिरस्तु विप्रांस्ताननुमान्य महामनाः। शशास पुरुषान् काले रथान् योजयतेति वै॥<br><br>889: वैशम्पायन उवाच तस्मिन् दशार्हाधितौ प्रयाते युधिष्ठिरो भीमसेनार्जुनौ च। यमौ च कृष्णा च पुरोहितश्च रथान् महार्हान् परमाश्वयुक्तान्॥<br><br>890: आस्थाय वीराः सहिता वनाय प्रतस्थिरे भूतपतिप्रकाशाः। हिरण्यनिष्कान् वसनानि गाश्च प्रदाय शिक्षाक्षरमन्त्रविद्यः॥<br><br>891: प्रेष्याः पुरो विंशतिरात्तशस्त्रा धनूंषि शस्त्राणि शरांश्च दीप्तान्। मौर्वीश्च यन्त्राणि च सायंकाश्च सर्वे समादाय जघन्यमीयुः॥<br><br>892: ततस्तु वासांसि च राजपुत्र्या धात्र्यश्च दास्यश्च विभूषणं च। तदिन्द्रसेनस्त्वरितः प्रगृह्य जघन्यमेवोपययौ रथेन॥<br><br>893: ततः कुरुश्रेष्ठमुपेत्य पौराः प्रदक्षिणं चक्रुरदीनसत्त्वाः। तं ब्राह्मणाश्चाभ्यवदन् प्रसन्ना मुख्याश्च सर्वे कुरुजाडुलानाम्॥<br><br>894: स चापि तानभ्यवदत् प्रसन्न: सहैव तैर्धातृभिर्धर्मराजः। तस्थौ च तत्राधिपतिर्महात्मा दृष्ट्वा जनौघं कुरुजाङ्गलानाम्॥<br><br>895: पितेव पुत्रेषु स तेषु भावं चक्रे कुरूणामृषभो महात्मा। ते चापि तस्मिन् भरतप्रवर्दै तदा बभूवुः पितरीव पुत्राः॥<br><br>896: ततस्तमासाद्य महाजनौघाः कुरुप्रवीरं परिवार्य तस्थुः। हा नाथ हाधर्म इति ब्रुवाणा भीताश्च सर्वेऽश्रुमुखाश्च राजन्॥<br><br>897: वरः कुरूणामधिपः प्रजानां पितेव पुत्रानपहाय चास्मान्। पौरानिमाञ्जानपदांश्च सर्वान् हित्वा प्रयातः क्व नुधर्मराजः॥<br><br>898: धिग्धार्तराष्ट्र सुनृशंसबुद्धिं धिक् सौबलं पापमतिं च कर्णम्। अनर्थमिच्छन्ति नरेन्द्र पापा येधर्मनित्यस्य सतस्तवैवम्॥<br><br>899: स्वयं निवेश्याप्रतिमं महात्मा पुरं महादेवपुरप्रकाशम्। शतक्रतुप्रस्थममेयकर्मा हित्वा प्रयातः क्व नुधर्मराजः॥<br><br>900: चकार यामप्रतिमां महात्मा सभा मयो देवसभाप्रकाशाम्। तां देवगुप्तामिव देवमायां हित्वा प्रयातः क्व नुधर्मराजः॥<br><br>901: तान्धर्मकामार्थविदुत्तमौजा बीभत्सुरुच्चैः सहितानुवाच। आदास्यते वासमिमं निरुष्य वनेषु राजा द्विषतां यशांसि॥<br><br>902: द्विजातिमुख्याः सहिताः पृथक् च भवद्भिरासाद्य तपस्विनश्च। प्रसाद्यधर्मार्थविदश्च वाच्या यथार्थसिद्धिः परमा भवेत्रः॥<br><br>903: इत्येवमुक्ते वचनेऽर्जुनेन ब्राह्मणाः सर्ववर्णाश्च राजन्। मुदाभ्यनन्दन सहिताश्च चक्रुः प्रदक्षिणधर्मभृतां वरिष्ठम्॥<br><br>904: आमन्त्र्य पार्थं च वृकोदरं च धनंजयं याज्ञसेनी यमौ च। प्रतस्थिरे राष्ट्रमपेतहर्षा युधिष्ठिरेणानुमता यथास्वम्॥<br><br>905: वैशम्पायन उवाच ततस्तेषु प्रयातेषु कौन्तेयः सत्यसंगरः। अभ्यभाषतधर्मात्मा भ्रातृन् सर्वान् युधिष्ठिरः॥<br><br>906: द्वादशेमानि वर्षाणि वस्तव्यं निर्जने वने। समाक्षध्य महारण्ये देश बहुमृगद्विमम्॥<br><br>907: बहुपुष्पफलं रम्यं शिवं पुण्यजनावृतम्। यत्रेमाः शरदः सर्वाः सुखं प्रतिवसेमहि॥<br><br>908: एवमुक्ते प्रत्युवाचधर्मराजंधनंजयः। मुरुवन्मानवगुरुं मानयित्वा मनस्विनम्॥<br><br>909: अर्जुन उवाच भवानेव महर्षीणां वृद्धानां पर्युपासिता। अज्ञातं मानुषे लोके भवतो नास्ति किंचन॥<br><br>910: त्वया झुपासिता नित्यं ब्राह्मणा भरतर्षभ। द्वैपायनप्रभृतयो नारदश्च महातपाः॥<br><br>911: यः सर्वलोकद्वाराणि नित्यं संचरते वशी। देवलोकाद् ब्रह्मलोकं गन्धर्वाप्सरसामपि। ॥<br><br>912: अनुभावांश्च जानासि ब्राह्मणानां च संशयः। प्रभावांश्चैव वेत्थ त्वं सर्वेषामेव पार्थिव॥<br><br>913: त्वमेव राजानासि श्रेयःकारणमेव च। यत्रेच्छसि महाराज निवासं तत्र कुर्महे॥<br><br>914: इदं द्वैतवनं नाम सरः पुण्यजलोचितम्। बहुपुष्पफलं रम्यं नानाद्विजनिषेवितम्॥<br><br>915: अत्रेपा द्वादश समा विहरेमेति रोचये। यदि तेऽनुमतं राजन् किमन्यन्मन्यते भवान्॥<br><br>916: युधिष्ठिर उवाच ममाप्येतन्मतं पार्थ त्वया यत् समुदाहृतम्। गच्छामः पुण्यविख्यातं महद् द्वैतवनं सरः॥<br><br>917: वैशम्पायन उवाच ततस्ते प्रययुः सर्वे पाण्डवाधर्मचारिणः। ब्राह्मणैर्बहुभिः सार्धं पुण्यं द्वैतवनं सरः॥<br><br>918: ब्राह्मणाः साग्निहोत्राश्च तथैव च निरग्नयः। स्वाध्यायिनो भिक्षवश्च तथैव वनवासिनः॥<br><br>919: बहवो ब्राह्मणास्तत्र परिवव॒र्युधिष्ठिरम्। तप:सिद्धा महात्मानः शतशः संशितव्रताः॥<br><br>920: ते यात्वा पाण्डवास्तत्र ब्राह्मणैर्बहुभिः सह। पुण्यं द्वैतवनं रम्यं विविशुर्भरतर्षभाः॥<br><br>921: कदम्बसर्जार्जुनकर्णिकारैः। तपात्यये पुष्पधरैरुपेतं महावनं राष्ट्रपतिर्ददर्श॥<br><br>922: मनोरमां वाचमुदीरयन्तः। स्तस्मिन् वने बर्हिणकोकिलाश्च॥<br><br>923: करेणुयूथैः सह यूथपानां मदोत्कटानामचलप्रभाणाम्। महान्ति यूथानि महाद्विपानां तस्मिन् वने राष्ट्रपतिर्ददर्श॥<br><br>924: मनोरमां भोगवतीमुपेत्य पूतात्मनां चीरजटाधराणाम्। तस्मिन् वनेधर्मभृतां निवासे ददर्श सिद्धर्षिगणाननेकान्॥<br><br>925: ततः स यानादवरुहा राजा सभ्रातृकः सजनः काननं तत्। स्त्रिविष्टपं शक्र इवामितौजाः॥<br><br>926: दिदृक्षवश्चारणसिद्धसङ्घाः। वनौकसचापि नरेन्द्रसिंह मनस्विनं तं परिवार्य तस्थुः॥<br><br>927: स तत्र सिद्धानभिवाद्य सर्वान् प्रत्यर्चितो राजवद् देववच्च। विवेश सर्वैः सहितो द्विजावयैः कृताञ्जलिर्धर्मभृतां वरिष्ठः॥<br><br>928: स पुण्यशीलः पितृवन्महात्मा तपस्विभिर्धर्मपरैरुपेत्य प्रत्यर्चितः पुष्पधरस्य मूले महाद्रुमस्योपविवेश राजा॥<br><br>929: भीमश्च कृष्णा चधनंजयश्च यमौ च ते चानुचरा नरेन्द्रम्। विमुच्य वाहानवशाश्च सर्वे तत्रोपतस्थुर्भरतप्रबर्हाः॥<br><br>930: महाद्रुमः पञ्चभिरेवधन्विभिः। महागिरिर्वारणयूथपैरिव॥<br><br>931: वैशम्पायन उवाच तत् काननं प्राप्य नरेन्द्रपुत्राः सुखोचिता वासमुपेत्य कृच्छ्रम्। विजह्वरिन्द्रप्रतिमाः शिवेषु सरस्वतीशालवनेषु तेषु॥<br><br>932: स्तस्मिन् वने मूलफलैरुदगः। द्विजातिमुख्यानृषभः कुरूणां संतर्पयामास महानुभावः॥<br><br>933: इष्टीश्च पित्र्याणि तथा क्रियाश्च महावने वसतां पाण्डवानाम्। पुरोहितस्तत्र समृद्धतेजाश्चकारधौम्यः पितृवन्नृपाणाम्॥<br><br>934: मृषिः पुराणोऽतिथिराजगाम। तमाश्रमं तीव्रसमृद्धतेजा मार्कण्डेयः श्रीमतां पाण्डवानाम्॥<br><br>935: तमागतं ज्वलितहुताशनप्रभं महामनाः कुरुवृषभो युधिष्ठिरः। अपूजयत् सुरऋषिमानवार्चितं महामुनि ह्यनुपमसत्त्ववीर्यवान्॥<br><br>936: स सर्वविद् द्रौपदी वीक्ष्य कृष्णां युधिष्ठिरं भीमसेनार्जुनौ च। संस्मृत्य रामं मनसा महात्मा तपस्विमध्येऽस्मयतामितौजाः॥<br><br>937: तंधर्मराजो विमना इवाब्रवीत् सर्वे ह्रिया सन्ति तपस्विनोऽमी। स्तपस्विनां पश्यतां मामुदीक्ष्य॥<br><br>938: मार्कण्डेय उवाच न तात हृष्यामि न च स्पयामि प्रहर्षजो मां भजते न दर्पः। तवापदं त्वद्य समीक्ष्य राम सत्यव्रतं दाशरथिं स्मरामि॥<br><br>939: स चापि राजा सह लक्ष्मणेन वने निवासं पितुरेव शासनात्। धन्वी चरन् पार्थ मयैव दृष्टो गिरेः पुरा ऋष्यमूकस्य सानौ॥<br><br>940: सहस्रनेत्रप्रतिमो महात्मा यमस्य नेता नमुचेश्च हन्ता। पितुर्निदेशादनघः स्वधर्म वासं वने दाशरथिश्चकार॥<br><br>941: स चापि शक्रस्य समप्रभावो महानुभावः समरेष्वजेयः। विहाय भोगानचरद् वनेषु नेशे बलस्येति चरेदधर्मम्॥<br><br>942: भूपाश्च नाभागभगीरथादयो महीमिमां सागरान्तां विजित्य। सत्येन तेऽप्यजयंस्तात लोकान् नेशे बलस्येति चरेदधर्मम्॥<br><br>943: अलर्कमाहुर्नरवर्य सन्तं सत्यव्रतं काशिकरूपराजम्। विहाय राज्यानि वसूनि चैव नेशे बलस्येति चरेदधर्मम्॥<br><br>944: स्तं पूजयन्तो नरवय सन्तः। सप्तर्षयः पार्थ दिवि प्रभान्ति नेशे बलस्येति चरेदधर्मम्॥<br><br>945: महाबलान् पर्वतकूटमात्रान् विषाणिनः पश्य गजान् नरेन्द्र। नेशे बलस्येति चरेदधर्मम्॥<br><br>946: सर्वाणि भूतानि नरेन्द्र पश्य तथा यथावद् विहितं विधात्रा। स्वयोनितः कर्म सदा चरन्ति नेशे बलस्येति चरेदधर्मम्॥<br><br>947: सत्येनधर्मेण यथार्हवृत्त्या ह्रिया तथा सर्वभूतान्यतीत्य। यशश्च तेजश्च तवापि दीप्तं विभावसो स्करस्येव पार्थ॥<br><br>948: यथाप्रतिज्ञं च महानुभाव कृच्छ्रे वने वासमिमं निरुष्य। मादास्यसे पार्थिव कौरवेभ्यः॥<br><br>949: वैशम्पायन उवाच स्तपस्विमध्ये सहितं सुहृद्भिः। स्ततः प्रतस्थे दिशमुत्तरां सः॥<br><br>950: वैशम्पायन उवाच वसत्सु वै द्वैतवने पाण्डवेषु महात्मसु। अनुकीर्णं महारण्यं ब्राह्मणैः समपद्यत॥<br><br>951: ईर्यमाणेन सततं ब्रह्मघोषेण सर्वशः। ब्रह्मलोकसमं पुण्यमासीद् द्वैतवनं सरः॥<br><br>952: यजुषामृचां साम्नां च गद्यानां चैव सर्वशः। आसीदुच्चार्यमाणानां नि:स्वनो हृदयङ्गमः॥<br><br>953: ज्याघोषश्चैव पार्थानां ब्रह्मघोषश्चधीमताम्। संसृष्टं ब्रह्मणा क्षत्रं भूय एव व्यरोचत्॥<br><br>954: अथाब्रवीद् बको दालभ्योधर्मराज युधिष्ठिरम्। सध्यां कौन्तेयमासीनमृषिभिः परिवारितम्॥<br><br>955: पश्य द्वैतवने पार्थ ब्राह्मणानां तपस्विनाम्। होमवेलां कुरुश्रेष्ठ सम्प्रज्वलितपावकाम्॥<br><br>956: चरन्तिधर्मं पुण्येऽस्मिंस्त्वया गुप्ताधृतव्रताः। भृगवोऽङ्गिरसश्चैव वासिष्ठाः काश्यपैः सह॥<br><br>957: आगस्त्याश्च महाभागा आत्रेयाश्चोत्तमव्रताः। सर्वस्य जगतः श्रेष्ठा ब्राह्मणाः संगतास्त्वया। ॥<br><br>958: इदं तु वचनं पार्थ शृणुष्व गदतो मम। भ्रातृभिः सह कौन्तेय यत् त्वा वक्ष्यामि कौरव॥<br><br>959: ब्रह्म क्षत्रेण संसृष्टं क्षत्रं च ब्रह्मणा सह। उदीर्णे दहतः शत्रून् वनानीवाग्निमारुतौ॥<br><br>960: दिच्छन्निमं लोकममुं च जेतुम्। विनीतधर्मार्थमपेतमोहं लब्ध्वा द्विजं नुदति नृपः सपत्नान्॥<br><br>961: चरन् नैःश्रेयसंधर्म प्रजापालनकारितम्। नाध्यगच्छद् बलिलकि तीर्थमन्यत्र वै द्विजात्॥<br><br>962: वैरोचनेः श्रीरपि चाक्षयाऽऽसीत्। लब्वा महीं ब्राह्मणसम्प्रयोगात् तेष्वाचरन् दुष्टमथो व्यनश्यत्॥<br><br>963: वर्णं द्वितीयं भजते चिराय। समुद्रनेमिनमते तु तस्मै यं ब्राह्मणः शास्ति नयैर्विनीतम्॥<br><br>964: कुञ्जरस्येव संग्रामे परिगृह्याङ्कुशग्रहम्। ब्राह्मणैर्विप्रहीणस्य क्षत्रस्य क्षीयते बलम्॥<br><br>965: ब्राह्मण्यनुपमा दृष्टिः क्षात्रमप्रतिमं बलम्। तौ यदा चरतः सार्धं तदा लोकः प्रसीदति॥<br><br>966: यथा हि सुमहानग्निः कक्षं दहति सानिलः। तथा दहति राजन्यो ब्राह्मणेन समं रिपुम्॥<br><br>967: ब्राह्मणेष्वेव मेधावी बुद्धिपर्येषणं चरेत्। अलब्धस्य च लाभाय लब्धस्य परिवृद्धये॥<br><br>968: अलब्धलाभाय च लब्धवृद्धये यथार्हतीर्थप्रतिपादनाय यशस्विनं वेदविदं विपश्चितं बहुश्रुतं ब्राह्मणमेव वासय॥<br><br>969: ब्राह्मणेषूत्तमा वृत्तिस्तव नित्यं युधिष्ठिर। तेन ते सर्वलोकेषु दीप्यते प्रथितं यशः॥<br><br>970: वैशम्पायन उवाच ततस्ते ब्राह्मणाः सर्वे बकं दाल्भ्यमपूजयन्। युधिष्ठिरे स्तूयमाने भूयः सुमनसोऽभवन्॥<br><br>971: द्वैपायनो नारदश्च जामदग्न्यः पृथुश्रवाः। इन्द्रद्युम्नो भालुकिश्च कृतचेताः सहस्रपात्॥<br><br>972: कर्णश्रवाश्च मुञ्जश्च लवणाश्वश्च काश्यपः। हारीतः स्थूणकर्णश्च अग्निवेश्योऽथ शौनकः॥<br><br>973: कृतवाक् च सुवाक् चैव बृहदश्वो विभावसुः। ऊर्ध्वरेतो वृषामित्रः सुहोत्रो होत्रवाहनः॥<br><br>974: एते चान्ये च बहवो ब्राह्मणाः संशितव्रतः। अजातशत्रुमानचुः पुरंदरमिवर्षयः॥<br><br>975: वैशम्पायन उवाच ततो वनगता: पार्थाः सायाह्ने सह कृष्णया। उपविष्टाः कथाश्चक्रुर्दुःखशोकपरायणाः॥<br><br>976: प्रिया च दर्शनीया च पण्डिता च पतिव्रता। अथ कृष्णाधर्मराजमिदं वचनमब्रवीत्॥<br><br>977: द्रौपद्युवाच न नूनं तस्य पापस्य दुःखमस्मासु किंचन। विद्यतेधार्तराष्ट्रस्य नृशंसस्य दुरात्मनः॥<br><br>978: यस्त्वां वां राजन् मया सार्धमजिनैः प्रतिवासितम्। वनं प्रस्थाप्य दुष्टात्मा नान्वतप्यत दुर्मतिः॥<br><br>979: आयसं हृदयं नूनं तस्य दुष्कृतकर्मणः। यस्त्वांधर्मपरं श्रेष्ठं रूक्षाण्यश्रावयत् तदा॥<br><br>980: सुखोचितमदुःखाहँ दुरात्मा ससुहृद्गणः। ईदृशं दुःखमानीय मोदते पापपूरुषः॥<br><br>981: चतुर्णामेव पापानामा न पतितं तदा। त्वयि भारत निष्क्रान्ते वनायाजिनवाससि॥<br><br>982: दुर्योधनस्य कर्णस्य शकुनेश्च दुरात्मनः। दुर्धातुस्तस्य चोचस्य राजन् दुःशासनस्य च॥<br><br>983: इतरेषां तु सर्वेषां कुरूणां कुरुसत्तम्। दुःखेनाभिपरीतानां नेत्रेभ्यः प्राप्तज्जलम्॥<br><br>984: इदं च शयनं दृष्ट्वा यच्चासीत् ते पुरातनम्। शोचामि त्वां महाराज दुःखान/ सुखोचितम्॥<br><br>985: दान्तं यच्च सभामध्य आसनं रत्नभूषितम्। दृष्ट्वा कुशवृषी चेमा शोको मां प्रदहत्ययम्॥<br><br>986: यदपश्यं सभायां त्वां राजभिः परिवारितम्। तच्च राजन्नपश्यन्त्याः का शान्तिर्हदयस्य मे॥<br><br>987: या त्वाहं चन्दनादिग्धमपश्यं सूर्यवर्चसम्। सा त्वां पङ्कमलादिग्धं दृष्ट्वा मुह्यामि भारत॥<br><br>988: या त्वाहं कौशिकैर्वस्त्रैः शुभैराच्छादितं पुरा। दृष्टवत्यस्मि राजेन्द्र सा त्वां पश्यामि चीरिणम्॥<br><br>989: यच्च तदुक्मपात्रीभिर्ब्राह्मणेभ्यः सहस्रशः। ह्रियते ते गृहादन्नं संस्कृतं सार्वकामिकम्॥<br><br>990: यतीनामगृहाणां ते तथैव गृहमेधिनाम्। दीयते भोजनं राजन्नतीवगुणवत् प्रभो॥<br><br>991: सत्कृतानि सहस्राणि सर्वकामैः पुरा गृहे। सर्वकामैः सुविहितैर्यदपूजयथा द्विजान्॥<br><br>992: तच्च राजन्नपश्यन्त्याः का शान्तिर्हदयस्य मे। यत् ते भ्रातृन् महाराज युवानो मृष्टकुण्डलाः॥<br><br>993: अभोजयन्त मिष्टान्नैः सूदाः परमसंस्कृतैः। सर्वांस्तानद्य पश्यामि वने वन्येन जीविनः॥<br><br>994: अदुःखार्हान् मनुष्येन्द्र नोपशाम्यति मे मनः। भीमसेनमिमं चापि दुःखितं वनवासिनम्॥<br><br>995: ध्यायत: किं न मन्युस्ते प्राप्ते काले विवर्धते। भीमसेनं हि कर्माणि स्वयं कुर्वाणमन्युतम्॥<br><br>996: सुखा/ दुःखितं दृष्ट्वा कस्मान्मन्युर्न वर्धते। सत्कृतं विविधैर्यानैर्वस्त्रैरुच्चावचैस्तथा॥<br><br>997: तं ते वनगतं दृष्ट्वा कस्मान्मन्युर्न वर्धते। अयं कुरून् रणे सर्वान् हन्तुमुत्सहते प्रभुः॥<br><br>998: त्वत्प्रतिज्ञा प्रतीक्षस्तु सहतेऽयं वृकोदरः। योऽर्जुनेनार्जुनस्तुल्यो द्विबाहुर्बहुबाहुना॥<br><br>999: शरावमर्दे शीघ्रत्वात् कालान्तकयमोपमः। यस्य शस्त्रप्रतापेन प्रणताः सर्वपार्थिवाः॥<br><br>1000: यज्ञे तव महाराज ब्राह्मणानुपतस्थिरे। तमिमं पुरुषव्याघ्र पूजितं देवदानवैः॥<br><br>1001: ध्यायन्तमर्जुनं दृष्ट्वा कस्माद् राजन् न कुप्यसि। दृष्ट्वा वनगतं पार्थमदुःखार्ह सुखोचितम्॥<br><br>1002: न च ते वर्धते मन्युस्तेन मुह्यामि भारत। यो देवांश्च मनुष्यांश्च सर्वांश्चैकरथोऽजयत्॥<br><br>1003: तं ते वनगतं दृष्ट्वा कस्मान्मन्युर्न वर्धते। यो यानैरद्धृताकारैर्हयैर्नागैश्च संवृतः॥<br><br>1004: प्रसह्य वित्तान्यादत्त पार्थिवेभ्यः परंतप। क्षिपत्येकेन वेगेन पञ्चबाणशतानि यः॥<br><br>1005: तं ते वनगतं दृष्ट्वा कस्मान्मन्युर्न वर्धते। श्यामं बृहन्तं तरुणं चर्मिणामुत्तमं रणे॥<br><br>1006: दृष्ट्वा कस्मान्मन्युर्न वर्धते। दर्शनीयं च शूरं च माद्रीपुत्रं युधिष्ठिर॥<br><br>1007: सहदेवं वने दृष्ट्वा कस्मात् क्षमसि पार्थिव। नकुलं सहदेवं च दृष्ट्वा ते दुःखितावुभौ॥<br><br>1008: अदुःखार्ही मनुष्येन्द्र कस्मान्मन्युर्न वर्धते। दुपदस्य कुले जातां स्नुषां पाण्डोर्महात्मनः॥<br><br>1009: धृष्टद्युम्नस्य भगिनीं वीरपत्नीमनुव्रताम्। मां वै वनगतां दृष्ट्वा कस्मात् क्षमसि पार्थिव॥<br><br>1010: नूनं च तव वै नास्ति मन्युर्भरतसत्तम्। यत् ते भ्रातूंश्च मां चैव दृष्ट्वा न व्यथते मनः॥<br><br>1011: न निर्मन्युः क्षत्रियोऽस्ति लोके निर्वचनं स्मृतम्। तदद्य त्वयि पश्यामि क्षत्रिये विपरीतवत्॥<br><br>1012: यो न दर्शयते तेजः क्षत्रियः काल आगते। सर्वभूतानि तं पार्थ सदा परिभवन्त्युत॥<br><br>1013: तत् त्वया न क्षमा कार्या शत्रुन् प्रति कथंचन। तेजसैव हि ते शक्या निहन्तुं नात्र संशयः॥<br><br>1014: तथैव यः क्षमाकाले क्षत्रियो नोपशाम्यति। अप्रियः सर्वभूतानां सोऽमुत्रेह च नश्यति॥<br><br>1015: द्रौपद्युवाच अत्राप्युदाहरन्तीममितिहासं पुरातनम्। प्रह्लादस्य च संवादं बलेर्वैरोचनस्य च। । । । असुरेन्द्रं महाप्राज्ञंधर्माणामागतागमम्। बलिः पप्रच्छ दैत्येन्द्र प्रह्लादं पितरं पितुः॥<br><br>1016: बलिरुवाच क्षमा स्विच्छ्रेयसी तात उताहो तेज इत्युत। एतन्मे संशयं तात यथावद् ब्रूहि पृच्छते॥<br><br>1017: श्रेयो यदत्रधर्मज्ञ ब्रूहि मे तदसंशयम्। करिष्यामि हि तत् सर्वं यथावदनुशासनम्॥<br><br>1018: तस्मै प्रोवाच पृष्टः पितामहः। सर्वनिश्चयवित् प्राज्ञः संशयं परिपृच्छते॥<br><br>1019: तत् सर्वमेवं प्रह्लाद उवाच न श्रेयः सततं तेजो न नित्यं श्रेयसी क्षमा। इति तात विजानीहि द्वयमेतदसंशयम्॥<br><br>1020: यो नित्यं क्षमते तथा बहून् दोषान् स विन्दति। भृत्याः परिभवन्त्येनमुदासीनास्तथारयः॥<br><br>1021: सर्वभूतानि चाप्यस्य न नमन्ति कदाचन। तस्मान्नित्यं क्षमा तात पण्डितैरपि वर्जिता। । । अवज्ञाय हि तं भृत्या भजन्ते बहुदोषताम्। आदातुं चास्य वित्तानि प्रार्थयन्तेऽल्पचेतसः॥<br><br>1022: यानं वस्त्राण्यलंकाराञ्छयनान्यासनानि च। भोजनान्यथ पानानि सर्वोपकरणानि च॥<br><br>1023: आददीरनधिकृता यथाकाममचेतसः। प्रदिष्टानि च देयानि न दद्युभर्तृशासनात्॥<br><br>1024: न चैनं भर्तृपूजाभिः पूजयन्ति कथंचन। अवज्ञानं हि लोकेऽस्मिन् मरणादपि गर्हितम्॥<br><br>1025: क्षमिणं तादृशं तात ब्रुवन्ति कटुकान्यपि। प्रेष्याः पुत्राश्च भृत्याश्च तथोदासीनवृत्तयः॥<br><br>1026: अथास्य दारानिच्छन्ति परिभूय क्षमावतः। दाराश्चास्य प्रवर्तन्ते यथाकाममचेतसः॥<br><br>1027: तथा च नित्यमुदिता यदि नाल्पमपीश्वरात्। दण्डमर्हन्ति दुष्यन्ति दुष्टाश्चाप्यपकुर्वते॥<br><br>1028: एते चान्ये च बहवो नित्यं दोषाः क्षमावताम्। अथ वैरोचने दोषानिमान् विद्वयक्षमावताम॥<br><br>1029: अस्थाने यदि वा स्थाने सततं रजसाऽऽवृतः। क्रुद्धो दण्डान् प्रणयति विविधान् स्वेन तेजसा॥<br><br>1030: मित्रैः सह विरोधं प्राप्नुते तेजसाऽऽवृतः। आप्नोति द्वेष्यतां चैव लोकात् स्वजनतस्तथा॥<br><br>1031: सोऽवमानादर्थहानिमुपालम्भमनादरम्। संतापद्वेषमोहांश्च शत्रूश्च लभते नरः॥<br><br>1032: क्रोधाद् दण्डान्मनुष्येषु विविधान् पुरुषोऽनयात्। भ्रश्यते शीघ्रमैश्वर्यात् प्राणेभ्यः स्वजनादपि॥<br><br>1033: योपकर्तश्च हर्तश्च तेजसैवोपगच्छति। तस्मादुद्विजते लोकः सर्पाद् वेश्मगतादिव॥<br><br>1034: यस्मादुद्विजते लोकः कथं तस्य भवो भवेत्। अन्तरं तस्य दृष्टैव लोको विकुरुतेध्रुवम्॥<br><br>1035: तस्मान्नात्युत्सृजेत् तेजो न च नित्यं मृदुर्भवेत्। काले काले तु सम्प्राप्ते मृदुस्तीक्ष्णोऽपि वा भवेत्। २३। । काले मृदुर्यो भवति काले भवति दारुणः। स वै सुखमवाप्नोति लोकेऽमुष्मिन्निहैव च॥<br><br>1036: क्षमाकालांस्तु वक्ष्यामि शृणु मे विस्तरेण तान्। ये ते नित्यमसंत्याज्या यथा प्राहुर्मनीषिणः॥<br><br>1037: पूर्वोपकारी यस्ते स्यादपराधे गरीयसि। उपकारेण तत् तस्य क्षन्तव्यमपराधिनः॥<br><br>1038: अबुद्धिमाश्रितानां तु क्षन्तव्यमपराधिनाम्। न हि सर्वत्र पाण्डित्यं सुलभं पुरुषेण वै॥<br><br>1039: अथ चेद् बुद्धिजं कृत्वा ब्रूयुस्ते तदबुद्धिजम्। पापान् स्वल्पेऽपि तान् हन्यादपराधे तथानृजून्॥<br><br>1040: सर्वस्यैकोऽपराधस्ते क्षन्तव्यः प्राणिनो भवेत्। द्वितीये सति वध्यस्तु स्वल्पेऽप्यपकृते भवेत्॥<br><br>1041: अजानता भवेत् कश्चिदपराधः कृतो यदि। क्षन्तव्यमेव तस्याहुः सुपरीक्ष्य परीक्षया॥<br><br>1042: मृदुना दारुणं हन्ति मृदुना हन्त्यदारुणम्। नासाध्यं मृदुना किंचित् तस्मात् तीव्रतरं मृदु॥<br><br>1043: देशकालौ तु सम्प्रेक्ष्य बलाबलमथात्पनः। नादेशकाले किंचित् स्याद् देशकालौ प्रतीक्षताम् तथा लोकभयाच्चैव क्षन्तव्यमपराधिनः॥<br><br>1044: एत एवंविधाः कालाः क्षमायाः परिकीर्तिताः। अतोऽन्यथानुवर्तत्सु तेजसः काल उच्यते॥<br><br>1045: तदहं तेजसः कालं तव मन्ये नराधिप। धार्तराष्ट्रेषु लुब्धेषु सततं चापकारिषु॥<br><br>1046: न हि कश्चित् क्षमाकालो विद्यतेऽद्य कुरून् प्रति। तेजसश्चागते काले तेज उत्स्रष्टुमर्हसि॥<br><br>1047: मृदुर्भवत्यवज्ञातस्तीक्ष्णादुद्विजते जनः। काले प्राप्ते द्वयं चैतद् यो वेद स महीपतिः॥<br><br>1048: युधिष्ठिर उवाच क्रोधो हन्ता मनुष्याणां क्रोधो भावयिता पुनः। इति विद्धि महाप्राज्ञे क्रोधमूलौ भवाभवौ॥<br><br>1049: यो हि संहरते क्रोधं भवस्तस्य सुशोभने। वः पुनः पुरुषः क्रोधं नित्यं न सहते शुभे। तस्याभावाय भवथि क्रोधः परमदारुणः॥<br><br>1050: क्रोधमूलो विनाशो हि प्रजानामिह दृश्यते। तत् कथं मादृशः क्रोधमुत्सृजेल्लोकनाशनम्॥<br><br>1051: क्रुद्धः पापं नरः कुर्यात् क्रुद्धो हन्याद् गुरूनपि। क्रुद्धः परुषया वाचा श्रेयसोऽप्यवमन्यते॥<br><br>1052: वाच्यावाच्ये हि कुपितो न प्रजानाति कर्हिचित्। नाकार्यमस्ति क्रुद्धस्य नावाच्यं विद्यते तथा॥<br><br>1053: हिंस्यात् क्रोधादवध्यांस्तु वध्यान् सम्पूजयीत च आत्मानमपि च क्रुद्धः प्रेषयेद् यमसादनम्॥<br><br>1054: एतान् दोषान् प्रपश्यद्भिर्जितः क्रोधो मनीषिभिः। इच्छद्भिः परमं श्रेय इह चामुत्र चोत्तमम्॥<br><br>1055: तं क्रोधं वर्जितंधीरैः कथमस्मद्विधश्चरत्। एतद् द्रौपदि संधाय न मे मन्युः प्रवर्धते॥<br><br>1056: आत्मानं च परांश्चैव त्रायते महतो भयात्। क्रुध्यन्तमप्रतिक्रुध्यन् द्वयोरेष चिकित्सकः॥<br><br>1057: मूढो यदि क्लिश्यमानः क्रुध्यतेऽशक्तिमान् नरः। बलीयसां मनुष्याणां त्यजत्यात्मानमात्मना॥<br><br>1058: तस्यात्मानं संत्यजतो लोका नश्यन्त्यनात्मनः। तस्माद् द्रौपद्यशक्तस्य मन्योर्नियमनं स्मृतम्॥<br><br>1059: विद्वांस्तथैव यः शक्तः क्लिश्यमानो न कुप्यति। अनाशयित्वा क्लेष्टारं परलोके च नन्दति॥<br><br>1060: तस्माद् बलवता चैव दुर्बलेन च नित्यदा। क्षन्तव्यं पुरुषेणाहुरापत्स्वपि विजानता॥<br><br>1061: मन्योर्हि विजयं कृष्णे प्रशंसन्तीह साधवः। क्षमावतो जयो नित्यं साधोरिह सतां मतम्॥<br><br>1062: सत्यं चानृततः श्रेयो नृशंस्याच्चानृशंसता। तमेवं बहुदोषं तु क्रोधं साधुविवर्जितम्॥<br><br>1063: मादृशः प्रसृजेत् कस्मात् सुयोधनवधादपि। तेजस्वीति यमा हुर्वै पण्डिता दीर्घदर्शिनः॥<br><br>1064: न क्रोधोऽभ्यन्तरस्तस्य भवतीति विनिश्चितम्। यस्तु क्रोधं समुत्पन्नं प्रज्ञया प्रतिबाधते॥<br><br>1065: तेजस्विनं तं विद्वांसो मन्यन्ते तत्त्वदर्शिनः क्रुद्धो हि कार्यं सुश्रोणि न यथावत् प्रपश्यति। नाकार्यं न च मर्यादां नरः क्रुद्धोऽनुपश्यति॥<br><br>1066: हन्त्यवध्यानपि क्रुद्धो गुरून् क्रुद्धस्तुदत्यपि। तस्मात् तेजसि कर्तव्यः क्रोधो दूरे प्रतिष्ठितः॥<br><br>1067: दाक्ष्यं घमर्ष: शौर्यं च शीघ्रत्वमिति तेजसः। गुणाः क्रोधाभिभूतेन न शक्याः प्राप्तुमञ्जसा॥<br><br>1068: क्रोधं त्यक्त्वा तु पुरुषः सम्यक् तेजोऽभिपद्यते। कालयुक्तं महाप्राज्ञे क्रुद्धस्तेज: सुदुःसहम्॥<br><br>1069: क्रोधस्त्वपण्डितैः शश्वत् तेज इत्यभिनिश्चितम्। रजस्तु लोकनाशाय विहितं मानुषं प्रति॥<br><br>1070: तस्माच्छश्वत् त्यजेत् क्रोधं पुरुषः सम्यगाचरन्। श्रेयान् स्वधर्मानपगो न क्रुद्ध इति निश्चितम्॥<br><br>1071: यदि सर्वमबुद्धीनामतिक्रान्तमचेतसाम्। अतिक्रमो मद्विधस्य कथंस्वित् स्यादनिन्दिते॥<br><br>1072: यदि न स्युर्मानुषेषु क्षमिणः पृथिवीसमाः। न स्यात् संधिर्मनुष्याणां क्रोधमूलो हि विग्रहः॥<br><br>1073: अभिषक्तो ह्यभिषजेदाहन्याद् गुरुणा हतः। एवं विनाशो भूतानामधर्मः प्रथितो भवेत्॥<br><br>1074: आक्रुष्टः पुरुषः सर्वं प्रत्याक्रोशेदनन्तरम्। प्रतिहन्याद्धतश्चैव तथा हिंस्याच्च हिंसितः॥<br><br>1075: हंन्युर्हि पितरः पुत्रान् पुत्राश्चापि तथा पितृन्। हन्युश्च पतयो भार्याः पतीन् भार्यास्तथैव च॥<br><br>1076: एवं संकुपिते लोके शमः कृष्णे न विद्यते। प्रजानां संधिमूलं हि शमं विद्धि शुभानने॥<br><br>1077: ताः क्षिपेरन् प्रजाः सर्वाः क्षिप्रं द्रौपदि तादृशे। तस्मान्मन्युर्विनाशाय प्रजानामभवाय च॥<br><br>1078: यस्मात् तु लोके दृश्यन्ते क्षमिणः पृथिवीसमाः। तस्माज्जनम् च भूतानां भवश्च प्रतिपद्यते॥<br><br>1079: क्षन्तव्यं पुरुषेणेह सर्वापत्सु सुशोभने। क्षमावतो हि भूतानां जन्म चैव प्रकीर्तितम्॥<br><br>1080: आक्रुष्टस्ताडितः क्रुद्धः क्षमते यो बलीयसा। यश्च नित्यं जितक्रोधो विद्वानुत्तमपूरुषः॥<br><br>1081: प्रभाववानपि नरस्तस्य लोकाः सनातनाः। क्रोधनस्त्वल्पविज्ञानः प्रेत्य चेह न नश्यति॥<br><br>1082: अत्राप्युदाहरन्तीमा गाथा नित्यं क्षमावताम्। गीताः क्षमावता कृष्णे काश्यपेन महात्मना॥<br><br>1083: क्षमाधर्मः क्षमा यज्ञः क्षमा वेदाः क्षमा श्रुतम्। य एतदेवं जानाति स सर्वं क्षन्तुमहति॥<br><br>1084: क्षमा ब्रह्म क्षमा सत्यं क्षमा भूतं च भावि च। क्षमा तपः क्षमा शौचं क्षमयेदंघृतं जगत्॥<br><br>1085: अति यज्ञविदां लोकान् क्षमिणः प्राप्नुवन्ति च। अति ब्रह्मविदां लोकानति चापि तपस्विनाम्॥<br><br>1086: अन्ये वै यजुषां लोकाः कर्मिणामपरे तथा। क्षमावतां ब्रह्मलोके लोकाः परमपूजिताः॥<br><br>1087: क्षमा तेजस्विनां तेजः क्षमा ब्रह्म तपस्विनाम्। क्षमा सत्यं सत्यवतां क्षमा यज्ञः क्षमा शमः॥<br><br>1088: तां क्षमा तादृशीं कृष्णे कथमस्मद्विधस्त्यजेत्। यस्यां ब्रह्म च सत्यं च यज्ञा लोकाश्च धिष्ठिताः॥<br><br>1089: क्षन्तव्यमेव सततं पुरुषेण विजानता। यदा हि क्षमते सर्वं ब्रह्म सम्पद्यते तदा। ॥<br><br>1090: क्षमावतामयं लोकः परश्चैव क्षमावताम्। इह सम्मानमृच्छन्ति परत्र च शुभां गतिम्॥<br><br>1091: येषां मन्युर्मनुष्याणां क्षमयाभिहतः सदा। तेषां परतरे लोकास्तस्मात् क्षान्तिः परा मता॥<br><br>1092: इति गीताः काश्यपेन गाथा नित्यं क्षमावताम्। श्रुत्वा गाथाः क्षमायास्त्वं तुष्य द्रौपदि मा क्रुधः। ४५॥<br><br>1093: पितामहः शान्तनवः शमं सम्पूजयिष्यति। कृष्णाश्च देवकीपुत्रः शमं सम्पूजयिष्यति॥<br><br>1094: आचार्यो विदुरः क्षत्ता शममेव वदिष्यतः। कृपश्च संजयश्चैव शममेव वदिष्यतः॥<br><br>1095: सोमदत्तो युयुत्सुश्च द्रोणपुत्रस्तथैव च। पितामहाश्च नो व्यासः शमं वदति नित्यशः॥<br><br>1096: एतैर्हि राजा नियतं चोद्यमानः शमं प्रति। राज्यं दातेति मे बुद्धिर्न चेल्लोभान्नशिष्यति॥<br><br>1097: कालोऽयं दारुणः प्राप्तो भरतानामभूतये। निश्चितं मे सदैवैतत् पुरस्तादपि भाविनि॥<br><br>1098: सुयोधनो नाहतीति क्षमामेवं न विन्दति। अर्हस्तत्राहमित्येवं तस्मान्मां विन्दते क्षमा॥<br><br>1099: एतदात्मवतां वृत्तमेषधर्मः सनातनः। क्षमा चैवानृशंस्यं च तत् कर्तास्म्यहमञ्जसा॥<br><br>1100: द्रौपद्युवाच नमोधात्रे विधाने च यौ मोहं चक्रतुस्तव। पितृपैतामहे वृत्ते वोढव्ये तेऽन्यथा मतिः॥<br><br>1101: कर्मभिश्चिन्तितो लोको गत्यां गत्यां पृथग्विधः। तस्मात् कर्माणि नित्यानि लोभान्मोक्षं यियासति॥<br><br>1102: नेहधर्मानृशंस्याभ्यां च क्षान्त्या नार्जवेन च। पुरुषः श्रियमाप्नोति न घृणित्वेन कर्हिचित्॥<br><br>1103: त्वां च व्यसनमभ्यागादिदं भारत दुःसहम्। यत् त्वं नार्हसि नापीमे भ्रातरस्ते महौजसः॥<br><br>1104: न हि तेऽध्यगमञ्जानु तदानीं नाद्य भारत। धर्मात् प्रियतरं किंचिदपि चेज्जीवितादिह॥<br><br>1105: धर्मार्थमेव ते राज्यधर्मार्थं जीवितं च ते। ब्राह्मणा गुरुवश्चैव जानन्त्यपि च देवताः॥<br><br>1106: भीमसेनार्जुनौ चोभौ माद्रेयौ च मया सह। त्यजेस्त्वमिति मे बुद्धिर्न तुधर्मं परित्यजेः॥<br><br>1107: राजानंधर्मगोप्तारंधर्मो रक्षति रक्षितः। इति में श्रुतमार्याणां त्वां तु मन्ये न रक्षति॥<br><br>1108: अनन्या हि नरव्याघ्र नित्यदाधर्ममेव ते। बुद्धिः सततमन्वेतिच्छायेव पुरुषं निजा॥<br><br>1109: नावमंस्था हि सदृशान् नावराञ्छ्रेयसः कुतः। अवाप्य पृथिवीं कृत्स्नां न ते शृङ्गमवर्धत॥<br><br>1110: स्वाहाकारैः स्वधाभिश्च पुजाभिरपि च द्विजान्। दैवतानि पितॄश्चैव सततं पार्थ सेवसे। ॥<br><br>1111: ब्राह्मणाः सर्वकामैस्ते सततं पार्थ तर्पिताः। यतयो मोक्षिणश्चैव गृहस्थाश्चैव भारत॥<br><br>1112: भुञ्जते रुक्मपात्रीभिर्यत्राहं परिचारिका। आरण्यकेभ्यो लौहानि भाजनानि प्रयच्छसि। नादेयं ब्राह्मणेभ्यस्ते गृहे किंचन विद्यते॥<br><br>1113: यदिदं वैश्वदेवं ते शान्तये क्रियते गृहे। तद् दत्त्वातिथिभूतेभ्यो राजञ्छिष्टेन जीवसि॥<br><br>1114: इष्टयः पशुबन्धाश्च काम्यनैमित्तिकाश्च ये। वर्तन्ते पाकयज्ञाश्च यज्ञकर्म च नित्यदा॥<br><br>1115: अस्मिन्नपि महारण्ये विजने दस्युसेविते। राष्ट्रादपेत्य वसतोधर्म स्तेनावसीदति॥<br><br>1116: अश्वमेधो राजसूयः पुण्डरीकोऽथ गोसवः। एतैरपि महायज्ञैरिष्टं ते भूरिदक्षिणैः॥<br><br>1117: राजन् परीतया बुद्ध्या विषमेऽक्षपराजये। राज्यं वसून्यायुधानि भ्रातृन् मां चासि निर्जितः॥<br><br>1118: ऋजोर्मदोर्वदान्यस्य ह्रीमतः सत्यवादिनः। कथमक्षव्यसनजा बुद्धिरापतिता तव॥<br><br>1119: अतीव मोहमायाति मनश्च परिभूयते। निशाम्य ते दुःखमिदमिमां चापदमीदृशीम्॥<br><br>1120: अत्राप्युदाहरन्तीममितिहासं पुरातनम्। ईश्वरस्य वशे लोकास्तिष्ठन्ते नात्यनो यथा॥<br><br>1121: धातैव खलु भूतानां सुखदुःखे प्रियाप्रिये। दधाति सर्वमीशानः पुरस्ताच्छुक्रमुच्चरन्॥<br><br>1122: यथा दारुमयी योषा नरवीर समाहिता। ईरयत्यङ्गमङ्गानि तथा राजनिमा: प्रजाः॥<br><br>1123: आकाश इव भूतानि व्याप्य सर्वाणि भारत। ईश्वरो विदधातीह कल्याणं यच्च पापकम्॥<br><br>1124: शकुनिस्तन्तुबद्धो वा नियतोऽयमनीश्वरः। ईश्वरस्य वशे तिष्ठेन्नान्येषां नात्मनः प्रभुः॥<br><br>1125: मणिः सूत्र इव प्रोतो नस्योत इव गोवृषः। स्रोतसो मध्यमापन्नः कूलाद् वृक्ष इव च्युतः॥<br><br>1126: धातुरादेशमन्वेति तन्मयो हि तदर्पणः। आत्माधीनो मनुष्योऽयं कालं भजति कंचन॥<br><br>1127: अज्ञो जन्तुरनीशोऽयमात्मनः सुखदुःखयोः। ईश्वरप्रेरितो गच्छेत् स्वर्ग नरकमेव च॥<br><br>1128: यथा वायोस्तृणाचाणि वशं यान्ति बलीयसः। धातुरेवं वशं यान्ति सर्वभूतानि भारत॥<br><br>1129: आर्ये कर्मणि युञ्जानः पापे वा पुनरीश्वरः। व्याप्य भूतानि चरते न चायमिति लक्ष्यते॥<br><br>1130: हेतुमात्रमिदंधातुः शरीरं क्षेत्रसंज्ञितम्। येन कारयते कर्म शुभाशुभफलं विभुः॥<br><br>1131: पश्य मायाप्रभावोऽयमीश्वरेण यथा कृतः। यो हन्ति भूतैर्भूतानि मोहयित्वाऽऽत्ममायया॥<br><br>1132: अन्यथा परिदृष्टानि मुनिभिस्तत्त्वदर्शिभिः। अन्यथा परिवर्तन्ते वेगा इव नभस्वतः॥<br><br>1133: अन्यथैव ही मन्यन्ते पुरुषास्तानि तानि च। अन्यथैव प्रभुस्तानि करोति विकरोति च॥<br><br>1134: यथा काष्ठेन वा काष्ठमश्मानं चाश्मना पुनः। अयसा चाप्ययश्छिन्द्यानिर्विचेष्टमचेतनम्॥<br><br>1135: एवं स भगवान् देवः स्वयम्भूः प्रपितामहः। हिनस्ति भूतैर्भूतानिच्छद्म कृत्वा युधिष्ठिर॥<br><br>1136: सम्प्रयोज्य वियोज्यायं कामकारकरः प्रभुः। क्रीडते भगवान् भूतैर्बालः क्रीडनकैरिव॥<br><br>1137: न मातृपितृवद् राजन्धाता भूतेषु वर्तते। रोषादिव प्रवृत्तोऽयं यथायमितरो जनः॥<br><br>1138: आर्याञ्छोलवतो दृष्ट्वा ह्रीमतो वृत्तिकर्शितान्। अनार्यान् सुखिनश्चैव विह्वलामीव चिन्तया। ॥<br><br>1139: तवेमामापदं दृष्ट्वा समृद्धिं च सुयोधने। धातारं गर्हये पार्थ विषमं योऽनुपश्यति॥<br><br>1140: आर्यशास्त्रातिगे क्रूर लुब्धेधर्मापचायिनि। धार्तराष्ट्र श्रियं दत्त्वाधाता किं फलमश्नुते॥<br><br>1141: कर्म चेत् कृतमन्वेति कर्तारं नान्यमृच्छति। कर्मणा तेन पापेन लिप्यते नूनमीश्वरः॥<br><br>1142: अथ कर्म कृतं पापं न चेत् कर्तारमृच्छति। कारणं बलमेवेह जनाञ्छोचामि दुर्बलान्॥<br><br>1143: युधिष्ठिर उवाच वल्गु चित्रपदं श्लक्ष्णं याज्ञसेनि त्वया वचः। उक्तं तच्छ्रुतमस्माभिर्नास्तिक्यं तु प्रभाषसे॥<br><br>1144: नाहं कर्मफलान्वेषी राजपुत्रि चराम्युत। ददामि देयमित्येव यजै यष्टव्यमित्युत॥<br><br>1145: अस्तु वात्र फलं मा वा कर्तव्यं पुरुषेण यत्। गृहे वा वसता कृष्णे यथाशक्ति करोमि तत्॥<br><br>1146: धर्मं चरामि सुश्रोणि नधर्मफलकारणात्। आगमाननतिक्रम्य सतां वृत्तमवेक्ष्य च॥<br><br>1147: धर्म एव मनः कृष्णे स्वभावाच्चैव मेधृतम्। धमवाणिज्यको हीनो जघन्योधर्मवादिनाम्॥<br><br>1148: नधर्मफलमाप्नोति योधर्मं दोग्धुमिच्छति। यश्चैनं शङ्कते कृत्वा नास्तिक्यात् पापचेतनः॥<br><br>1149: अतिवादाद् वदाम्येष माधर्ममभिशङ्किथाः। धर्माभिशङ्की पुरुषस्तिर्यग्गतिपरायणः॥<br><br>1150: धर्मो यस्याभिशक्यः स्यादाष वा दुर्बलात्मनः। वेदाच्छूद्र इवापेयात् स लोकादजरामरात्॥<br><br>1151: वेदाध्यायीधर्मपरः कुले जातो मनस्विनि। स्थविरेषु स योक्तव्यो राजर्षिर्धर्मचारिभिः॥<br><br>1152: पापीयान् स हि शूद्रेभ्यस्तस्करेभ्यो विशिष्यते। शास्त्रातिगो मन्दबुद्धिर्योधर्ममभिशङ्कते॥<br><br>1153: प्रत्यक्षं हि त्वया दृष्ट ऋषिर्गच्छन् महातपाः। मार्कण्डेयोऽप्रमेयात्माधर्मेण चिरजीविता॥<br><br>1154: व्यासो वसिष्ठो मैत्रेयो नारदो लोमशः शुकः। अन्ये च ऋषयः सर्वेधर्मेणैव सुचेतसः॥<br><br>1155: प्रत्यक्षं पश्यसि ह्येतान् दिव्ययोगसमन्वितान्। शापानुग्रहणे शक्तान् देवेभ्योऽपि गरीयसः॥<br><br>1156: एते हिधर्ममेवादौ वर्णयन्ति सदानघे। कर्तव्यममरप्रख्याः प्रत्यक्षागमबुद्धयः॥<br><br>1157: अतो नार्हसि कल्याणिधातारंधर्ममेव च। राज्ञि मूढेन मनसा क्षेप्तुं शङ्कितुमेव च। ॥<br><br>1158: उन्मत्तान् मन्यते बाल: सर्वानागतनिश्चयान्। धर्माभिशङ्को नान्यस्मात् प्रमाणमधिगच्छति॥<br><br>1159: आत्मप्रमाण उन्नद्धः श्रेयसो ह्यवमन्यकः। इन्द्रियप्रीतिसम्बद्धं यदिदं लोकसाक्षिकम्। एतावन्मन्यते बालो. मोहमन्यत्र गच्छति॥<br><br>1160: प्रायश्चित्तं न तस्यास्ति योधर्ममभिशङ्कते। ध्यायन् स कृपणः पापो न लोकान् प्रतिपद्यते॥<br><br>1161: प्रमाणाद्धि निवृत्तो हि वेदशास्त्रार्थनिन्दकः। कामलोभातिगो मूढो नरकं प्रतिपद्यते॥<br><br>1162: यस्तु नित्यं कृतमतिर्धर्ममेवाभिपद्यते। अशङ्कमानः कल्याणि सोऽमुत्रानन्त्यमश्नुते॥<br><br>1163: आर्षं प्रमाणमुत्क्रम्यधर्मं न प्रतिपालयन्। सर्वशास्त्रातिगो मूढः शं जन्मसु न विन्दति॥<br><br>1164: यस्य नार्षं प्रमाणं स्याच्छिष्टाचारच भाविनि। न वै तस्य परो लोको नायमस्तीति निश्चयः॥<br><br>1165: शिष्टैराचरितंधर्मं कृष्णे मा स्माभिशङ्किथाः। पुराणमृषिभिः प्रोक्तं सर्वज्ञैः सर्वदर्शिभिः॥<br><br>1166: धर्म एव प्लवो नान्यः स्वर्ग द्रौपदि गच्छताम्। सैव नौः सागरस्येव वणिजः पारमिच्छतः॥<br><br>1167: अफलो यदिधर्मः स्याच्चरितोधर्मचारिभिः। अप्रतिष्ठे तमस्येतज्जगन्मज्जेदनिन्दिते॥<br><br>1168: निर्वाणं नाधिगच्छेयुर्जीवेयुः पशुजीविकाम्। विद्यां ते नैव युज्येयुर्न चार्थ केचिदाप्नुयुः॥<br><br>1169: तपश्च ब्रह्मचर्यं च यज्ञः स्वाध्याय एव च। दानमार्जवमेतानि यदि स्युरफलानि वै॥<br><br>1170: नाचरिष्यन् परेधर्म परे परतरे च ये। विप्रलम्भोऽयमत्यन्तं यदि स्युरफलाः क्रियाः॥<br><br>1171: ऋषयश्चैव देवाश्च गन्धर्वासुरराक्षसाः। ईश्वराः कस्य हेतोस्ते चरेयुर्धर्ममादृताः॥<br><br>1172: फलदं त्विह विज्ञायधातारं श्रेयसिध्रुवम्। धर्मं ते व्यचरन् कृष्णे तद्धि श्रेयः सनातनम्॥<br><br>1173: ह नायमफलोधर्मो नाधर्मोऽफलवानपि। दृश्यन्तेऽपि हि विद्यानां फलानि तपसां तथा॥<br><br>1174: त्वमात्मनो विजानीहि जन्म कृष्णेयथा श्रुतम्। वेत्थ चापि यथा जातोधृष्टद्युम्नः प्रतापवान्॥<br><br>1175: एतावदेव पर्याप्तमुपमानं शुचिस्मिते। कर्मणां फलमाप्नोतिधीरोऽल्पेनापि तुष्यति॥<br><br>1176: बहुनापि ह्यविद्वांसो नैव तुष्यन्त्यबुद्धयः। तेषां नधर्मजं किंचित् प्रेत्य शर्मास्ति वा पुनः॥<br><br>1177: कर्मणां श्रुतपुण्यानां पापानां च फलोदयः। प्रभवश्चात्ययश्चैव देवगुह्यानि भाविनि॥<br><br>1178: नैतानि वेद यः कश्चिन्मुह्यन्तेऽत्र प्रजा इमाः। अपि कल्पसहस्रेण न स श्रेयोऽधिगच्छति॥<br><br>1179: रक्ष्यान्येतानि देवानां गूढमाया हि देवताः। कृताशाश्च व्रताशाश्च तपसा दग्धकिल्बिषाः। प्रसादैर्मानसैर्युक्ताः पश्यन्त्येतानि वै द्विजाः॥<br><br>1180: न फलादर्शनाद्धर्मः शङ्कितव्यो न देवताः। यष्टव्यं च प्रयत्नेन दातव्यं चानसूयता॥<br><br>1181: कर्मणां फलमस्तीह तथैतद्धर्मशासनम्। ब्रह्मा प्रोवाच पुत्राणां यदृषिर्वेद कश्यपः॥<br><br>1182: तस्मात् ते संशयः कृष्णे नीहार इव नश्यतु। व्यवस्य सर्वमस्तीति नास्तिक्यं भावमुत्सृज॥<br><br>1183: ईश्वरं चापि भूतानांधातारं मा च वै क्षिप। शिक्षस्वैनं नमस्वैनं मा तेऽभूद् बुद्धिरीदृशी॥<br><br>1184: यस्य प्रसादात् तद्भक्तो मर्यो गच्छत्यमर्त्यताम्। उत्तमां देवतां कृष्णे मावमंस्थाः कथंचन॥<br><br>1185: द्रौपद्युवाच नावमन्ये न गर्हे चधर्मं पार्थ कथंचन। ईश्वरं कुत एवाहमवमस्ये प्रजापतिम्॥<br><br>1186: आर्ताहं प्रलपामीदमिति मां विद्धि भारत। भूयश्च विलपिष्यामि सुमनास्त्वं निबोध मे॥<br><br>1187: कर्म खल्विह कर्तव्यं जानतामित्रकर्शन। अकर्माणो हि जीवन्ति स्थावरा नेतरे जनाः॥<br><br>1188: यावद्गोस्तनपानाच्च यावच्छायोपसेवनात्। जन्तवः कर्मणा वृत्तिमाप्नुवन्ति युधिष्ठिर॥<br><br>1189: जङ्गमेषु विशेषेण मनुष्या भरतर्षभ। इच्छन्ति कर्मणा वृत्तिमवाप्तुं प्रेत्य चेह च॥<br><br>1190: उत्थानमभिजानन्ति सर्वभूतानि भारत। प्रत्यक्षं फलमश्नन्ति कर्मणां लोकसाक्षिकम्॥<br><br>1191: सर्वे हि स्वं समुत्थानमुपजीवन्ति जन्तवः। अपिधाता विधाता च यथायमुदके बकः॥<br><br>1192: अकर्मणां वै भूतानां वृत्तिः स्यान्न हि काचन। तदेवाभिप्रपद्येत न विहन्यात् कदाचन॥<br><br>1193: स्वकर्म कुरु मा ग्लासी: कर्मणा भव दंशितः। कृतं हि योऽभिजानाति सहस्रे सोऽस्ति नास्ति च॥<br><br>1194: तस्य चापि भवेत् कार्यं विवृद्धौ रक्षणे तथा। भक्ष्यमाणो ह्यनादानात् क्षीयेत् हिमवानपि॥<br><br>1195: उत्सीदेरन् प्रजाः सर्वा न कुर्युः कर्म चेद् भुवि। तथा ह्येता न वधैरन् कर्म चेदफलं भवेत्॥<br><br>1196: अपि चाप्यफलं कर्म पश्यामः कुर्वतो जनान्। नान्यथा ह्यपि गच्छन्ति वृत्ति लोकाः कथंचन॥<br><br>1197: यश्च दिष्टपरो लोके यश्चापि हठवादिकः। उभावपि शठावेतौ कर्मबुद्धिः प्रशस्यते॥<br><br>1198: यो हि दिष्टमुपासीनो निर्विचेष्टः सुखं शयेत्। अवसीदेत् स दुर्बुद्धिरामो घट इवोदके॥<br><br>1199: तथैव हठदुर्बुद्धिः शक्तः कर्मण्यकर्मकृत्। आसीत न चिरं जीवेदनाथ इव दुर्बलः॥<br><br>1200: अकस्मादिह यः कश्चिदर्थं प्राप्नोति पूरुषः। तं हठेनेति मन्यन्ते स हि यत्नो न कस्यचित्॥<br><br>1201: यच्चापि किंचित् पुरुषो दिष्टं नाम भजत्युत। दैवेन विधिना पार्थ तद् दैवमिति निश्चितम्॥<br><br>1202: यत् स्वयं कर्मणा किंचित् फलमाप्नोति पूरुषः। प्रत्यक्षमेतल्लोकेषु तत् पौरुषमिति श्रुतम्॥<br><br>1203: स्वभावतः प्रवृत्तो यः प्राप्नोत्यर्थं न कारणात्। तत् स्वभावात्मकं विद्धि फलं पुरुषसत्तम॥<br><br>1204: एवं हठाच्च दैवाच्च स्वभावात् कर्मणस्तथा। यानि प्राप्नोति पुरुषस्तत् फलं पूर्वकर्मणाम्। । धातापि हि स्वकर्मैव तैस्तैर्हेतुभिरीश्वरः। विदधाति विभज्येह फलं पूर्वकृतं नृणाम्॥<br><br>1205: यद्ध्ययं पुरुषः किंचित् कुरुते वै शुभाशुभम्। तद्धातृविहितं विद्धि पूर्वकर्मफलोदयम्॥<br><br>1206: कारणं तस्य देहोऽयंधातुः कर्मणि वर्तते। स यथा प्रेरयत्येनं तथायं कुरुतेऽवशः॥<br><br>1207: तेषु तेषु हि कृत्येषु विनियोक्ता महेश्वरः। सर्वभूतानि कौन्तेय कारयत्यवशान्यपि॥<br><br>1208: मनसार्थान् विनिश्चित्य पश्चात् प्राप्नोति कर्मणा। बुद्धिपूर्वं स्वयं वीर पुरुषस्तत्र कारणम्॥<br><br>1209: संख्यातुं नैव शक्यानि कर्माणि पुरुषर्षभ। अगारनगराणां हि सिद्धिः पुरुषहैतुकी॥<br><br>1210: तिले तैलं गवि क्षीरं काष्ठे पावकमन्ततः। धियाधीरो विजानीयादुपायं चास्य सिद्धये॥<br><br>1211: ततः प्रवर्तते पश्चात् कारणैस्तस्य सिद्धये। तां सिद्धिमुपजीवन्ति कर्मजामिह जन्तवः॥<br><br>1212: कुशलेन कृतं कर्म क; साधु स्वनुष्ठितम्। इदं त्वकुशलेनेति विशेषादुपलभ्यते॥<br><br>1213: इष्टापूर्तफलं न स्यान्न शिष्यो न गुरुर्भवेत्। पुरुषः कर्मसाध्येषु स्याच्चेदयमकारणम्॥<br><br>1214: कर्तृत्वादेव पुरुषः कर्मसिद्धौ प्रशस्यते। असिद्धौ निन्द्यते चापि कर्मनाशात् कथं त्विह॥<br><br>1215: सर्वमेव हठेनैके दैवेनैके वदन्त्युत। पुंसः प्रयत्न केचित्त्रैधमेतन्निरुच्यते॥<br><br>1216: न चैवेतावता कार्यं मन्यन्त इति चापरे। अस्ति सर्वमदृश्यं तु दिष्टं चैव तथा हठः॥<br><br>1217: दृश्यते हि हठाच्चैव दिष्टाच्चार्थस्य संततिः। किंचिद् दैवाद्धठात् किंचित् किंचिदेव स्वभावतः। ३४॥<br><br>1218: पुरुषः फलमाप्नोति चतुर्थं नात्र कारणम्। कुशलाः प्रतिजानन्ति ये वै तत्त्वविदो जनाः॥<br><br>1219: तथैवधाता भूतानामिष्टानिष्टफलप्रदः। यदि न स्यान्न भूतानां कृपणो नाम कश्चन॥<br><br>1220: यं यमर्थमभिप्रेप्सुः कुरुते कर्म पूरुषः। तत्तत् सफलमेव स्याद् यदि न स्यात् पुरा कृतम्। त्रिद्वारामर्थसिद्धिं तु नानुपश्यन्ति ये नराः। तथैवानर्थसिद्धिं च यथा लोकास्तथैव ते॥<br><br>1221: कर्तव्यमेव कर्मेति मनोरेष विनिश्चयः। एकान्तेन ह्यनीहोऽयं पराभवति पूरुषः॥<br><br>1222: कुर्वतो हि भवत्येव प्रायेणेह युधिष्ठिर। एकान्तफलसिद्धिं तु न विन्दत्यलसः क्वचित्॥<br><br>1223: असम्भवे त्वस्य हेतुः प्रायश्चित्तं तु लक्षयेत्। कृते कर्मणि राजेन्द्र तथानृण्यमवाप्नुते॥<br><br>1224: अलक्ष्मीराविशत्येनं शयानमलसं नरम्। नि:संशयं फलं लब्ध्वा दक्षो भूतिमुपाश्नुते॥<br><br>1225: अनर्थाः संशयावस्थाः सिद्ध्यन्ते मुक्त संशयाः। धीरा नराः कर्मरता ननु निःसंशयाः क्वचित्॥<br><br>1226: एकान्तेन ह्यनर्थोऽयं वर्ततेऽस्मासु साम्प्रतम्। स तु निःसंशयं न स्यात् त्वयि कर्मण्यवस्थिते॥<br><br>1227: अथवा सिद्धिरेव स्यादभिमानं तदेव ते। वृकोदरस्य बीभत्सोमा॑त्रोश्च यमयोरपि॥<br><br>1228: अन्येषां कर्म सफलमस्माकमपि वा पुनः। विप्रकर्षण बुध्येत कृतकर्मा यथाफलम्। ॥<br><br>1229: पृथिवीं लागलेनेह भित्त्वा बीजं वपत्युत। आस्तेऽथ कर्षकस्तूष्णीं पर्जन्यस्तत्र कारणम्॥<br><br>1230: वृष्टिश्चेन्नानुगृहणीयादनेनास्तत्र कर्षकः। यदन्यः पुरुषः कुर्यात् तत् कृतं सफलं मया॥<br><br>1231: तच्चेदं फलमस्माकमपराधो न मे क्वचित्। इतिधीरोऽन्ववेक्ष्यैव नात्मानं तत्र गर्हयेत्। । कुर्वतो नार्थसिद्धिर्मे भवतीति ह भारत। निर्वेदो नात्र कर्तव्यो द्वावन्यौ ह्या कारणम्॥<br><br>1232: सिद्धिर्वाप्यथवासिद्धिरप्रवृत्तिरतोऽन्यथा। बहूनां समवाये हि भावानां कर्म सिद्ध्यति॥<br><br>1233: गुणाभावे फलं न्यूनं भवत्यफलमेव च। अनारम्भे हि न फलं न गुणो दृश्यते क्वचित्॥<br><br>1234: देशकालावुपायांश्च मङ्गलं स्वस्तिवृद्धये। युनक्ति मेधयाधीरो यथाशक्ति यथाबलम्॥<br><br>1235: अप्रमत्तेन तत् कार्यमुपदेष्टा पराक्रमः। भूयिष्ठं कर्मयोगेषु दृष्ट एव पराक्रमः॥<br><br>1236: यत्रधीमानवेक्षेत श्रेयांसं बहुभिर्गुणैः। साम्नैवार्थं ततो लिप्सेत् कर्म चास्मै प्रयोजयेत्॥<br><br>1237: व्यसनं वास्य काक्षेत विवासं वा युधिष्ठिर। अपि सिन्धोगिरेर्वापि किं पुनर्मर्त्यधर्मिणः॥<br><br>1238: उत्थानयुक्तः सततं परेषामन्तरैषौ। आनृण्यमाप्नोति नरः परस्यात्मन एव च॥<br><br>1239: न त्वेवात्मावमन्तव्यः पुरुषेण कदाचन। न ह्यात्मपरिभूतस्य भूतिर्भवति शोभना॥<br><br>1240: एवंसंस्थितिका सिद्धिरियं लोकस्य भारत। तत्र सिद्धिर्गतिः प्रोक्ता कालावस्थाविभागतः॥<br><br>1241: ब्राह्मणं मे पिता पूर्वं वासयामास पण्डितम्। सोऽपि सर्वामिमां प्राह पित्रे मे भरतर्षभ॥<br><br>1242: नीति बृहस्पतिप्रोक्ता भ्रातृन् मेऽचाहयत् पुरा। तेषां सकाशादौषमहमेतां तदा गृहे॥<br><br>1243: स मां राजन् कर्मवतीमागतामाह सान्त्वयन्। शुश्रूषमाणामासीनां पितुरङ्के युधिष्ठिर॥<br><br>1244: वैशम्पायन उवाच याज्ञसेन्या वचः श्रुत्वा भीमसेनो झमर्षणः। निःश्वसन्नुपसंगम्य क्रुद्धो राजानमब्रवीत्॥<br><br>1245: राज्यस्य पदवीधयां व्रज सत्पुरुषोचिताम्। धर्मकामार्थहीनानां किं नो वस्तुं तपोवने॥<br><br>1246: नैवधर्मेण तद् राज्यं नार्जवेन न चौजसा। अक्षकूटमधिष्ठाय हृतं दुर्योधनेन वै॥<br><br>1247: गोमायुनेव सिंहानां दुर्बलेन बलीयसाम्। आमिषं विघसाशेन तद्वद् राज्यं हि नो हृतम्॥<br><br>1248: धर्मलेशप्रतिच्छन्नः प्रभवंधर्मकामयोः। अर्थमुत्सृज्य किं राजन् दुःखेषु परितप्यसे॥<br><br>1249: भवतोऽनवधानेन राज्यं नः पश्यतां हृतम्। अहार्यमपि शक्रेण गुप्तं गाण्डीवधन्वना॥<br><br>1250: कुणीनामिव बिल्वानि पशूनामिवधेनवः। हृतमैश्वर्यमस्माकं जीवतां भवतः कृते॥<br><br>1251: भवत: प्रियमित्येवं महद् व्यसनमीदृशम्। धर्मकामे प्रतीतस्य प्रतिपन्नाः स्म भारत॥<br><br>1252: कर्शयामः स्वमित्राणि नन्दयामश्च शात्रवान्। आत्मानं भवतां शास्त्रैर्नियम्य भरतर्षभ। ॥<br><br>1253: यद् वयं न तदैवैतान्धार्तराष्ट्रान् निहन्महि। भवतः शास्त्रमादाय तन्नस्तपति दुष्कृतम्॥<br><br>1254: अथैनामन्ववेक्षस्व मृगचर्यामिवात्मनः। दुर्बलाचरितां राजन् न बलस्थैनिषेविताम्॥<br><br>1255: यां न कृष्णो न बीभत्सु भिमन्युर्न संजयाः। न चाहमभिनन्दामि न च माद्रीसुतावुभौ॥<br><br>1256: भवान्धर्मोधर्म इति सततं व्रतकर्शितः। कच्चिद् राजन् न निर्वेदादापन्नः क्लीबजीविकाम्। । दुर्मनुष्या हि निर्वेदमफलं स्वार्थघातकम्। अशक्ताः श्रियमाहर्तुमात्मनः कुर्वते प्रियम्॥<br><br>1257: स भवान् दृष्टिमाञ्छक्तः पश्यन्नस्मासु पौरुषम्। आनृशंस्यपरो राजन् नानर्थमवबुध्यसे॥<br><br>1258: अस्मानमीधार्तराष्ट्राः क्षममाणानलं सतः। अशक्तानिव मन्यन्ते तद् दुःखं नाहवे वधः॥<br><br>1259: तत्र चेद् युध्यमानानामजिह्ममनिवर्तिनाम्। सर्वशो हि वधः श्रेयान् प्रेत्य लोकान् लभेमहि॥<br><br>1260: अथवा वयमेवैतान् निहत्य भरतर्षभ। आददीमहि गां सर्वां तथापि श्रेय एव नः॥<br><br>1261: सर्वथा कार्यमेतन्नः स्वधर्मनुतिष्ठताम्। काक्षतां विपुलां कीर्तिं वैरं प्रतिचिकीर्षताम्॥<br><br>1262: आत्मार्थं युध्यमानानां विदिते कृत्यलक्षणे। अन्यैरपि हृते राज्ये प्रशंसैव न गर्हणा॥<br><br>1263: कर्शनार्थो हि योधर्मो मित्राणामात्मनस्तथा। व्यसनं नाम तद् राजन् नधर्मः स कुधर्म तत्॥<br><br>1264: सर्वथाधर्मनित्यं तु पुरुषंधर्मदुर्बलम्। त्यजतस्तात्धर्मार्थों प्रेतं दुःखसुखे यथा॥<br><br>1265: यस्यधर्मो हिधर्मार्थं क्लेशभाङ् न स पण्डितः। न सधर्मस्य वेदार्थं सूर्यस्यान्धः प्रभामिव॥<br><br>1266: यस्य चार्थार्थमेवार्थः स च नार्थस्य कोविदः। रक्षेत भृतकोऽरण्ये यथा गास्तादृगेव सः॥<br><br>1267: अतिबेलं हि योऽर्थार्थी नेतरावनुतिष्ठति। स वध्यः सर्वभूतानां ब्रह्महेव जुगुप्सितः॥<br><br>1268: सततं यश्च कामार्थी नेतरावनुतिष्ठति। मित्राणि तस्य नश्यन्तिधर्मार्थाभ्यां च हीयते॥<br><br>1269: तस्यधर्मार्थहीनस्य कामान्ते निधनंध्रुवम्। कामतो रममाणस्य मीनस्येवाम्भसः क्षये॥<br><br>1270: तस्माद्धर्मार्थयोर्नित्यं न प्रमाद्यन्ति पण्डिताः। प्रकृतिः सा हि कामस्य पावकस्यारणिर्यथा॥<br><br>1271: सर्वथाधर्ममूलोऽर्थोधर्मश्चार्थपरिग्रहः। इतरेतरयो तौ विद्धि मेघोदधी यथा॥<br><br>1272: द्रव्यार्थस्पर्शसंयोगे या प्रीतिरुपजायते। स कामश्चित्तसंकल्पः शरीरं नास्य दृश्यते॥<br><br>1273: अर्थार्थी पुरुषो राजन् बृहन्तंधर्ममिच्छति। अर्थमिच्छति कामार्थी न कामादन्यमिच्छति॥<br><br>1274: न हि कामेन कामोऽन्यः साध्यते फलमेव तत्। उपयोगात् फलस्यैव काष्ठाद् भस्मेव पण्डितैः॥<br><br>1275: इमाञ्छकुनकान् राजन् हन्ति वैतंसिको यथा। एतद् रूपमधर्मस्य भूतेषु हि विहिंसता॥<br><br>1276: कामाल्लोभाच्चधर्मस्य प्रकृति यो न पश्यति। स बध्यः सर्वभूतानां प्रेत्य चेह च दुर्मतिः॥<br><br>1277: व्यक्तं ते विदितो राजत्रों द्रव्यपरिग्रहः। प्रकृतिं चापि वेत्थास्य विकृतिं चापि भूयसीम्॥<br><br>1278: तस्य नाशे विनाशे वा जरया मरणेन वा। अनर्थ इति मन्यन्ते सोऽयमस्मासु वर्तते॥<br><br>1279: इन्द्रियाणां च पञ्चानां मनसो हृदयस्य च। विषये वर्तमानानां या प्रीतिरुपजायते॥<br><br>1280: स काम इति मे बुद्धिः कर्मणां फलमुत्तमम्। एवमेव पृथग् दृष्ट्वाधर्मार्थो काममेव च। ॥<br><br>1281: नधर्मपर एव स्यान्न चार्थपरमो नरः। न कामपरमो वा स्यात् सर्वान् सेवेत सर्वदा॥<br><br>1282: धर्म पूर्वेधनं मध्ये जघन्ये काममाचरेत्। अहन्यनुचरेदेवमेष शास्त्रकृतो विधिः॥<br><br>1283: काम पूर्वेधनं मध्ये जघन्येधर्ममाचरेत्। वयस्यनुचरेदेवमेष शास्त्रकृतो विधिः॥<br><br>1284: धर्मं चार्थं च कामं च यथावद् वदतां वर। विभज्य काले कालज्ञः सर्वान् सेवेत पण्डितः॥<br><br>1285: मोक्षो वा परमं श्रेय एष राजान् सुखार्थिनाम्। प्राप्तिर्वा बुद्धिमास्थाय सोपायां कुरुनन्दन॥<br><br>1286: तद् वाऽऽशु क्रियतां राजन् प्राप्तिर्वाप्यधिगम्यताम्। जीवितं ह्यातुरस्येव दुःखमन्तरवर्तिनः॥<br><br>1287: विदितश्चैव मेधर्मः सततं चरितश्च ते। जानन्तस्त्वयि शसन्ति सुहृदः कर्मचोदनाम्॥<br><br>1288: दानं यज्ञाः सतां पूजा वेदधारणमार्जवम्। एषधर्मः परो राजन् बलवान् प्रेत्य चेह च॥<br><br>1289: एष नार्थविहीनेन शक्यो राजन् निषेवितुम्। अखिलाः पुरुषव्याघ्र गुणाः स्युर्यद्यपीतरे॥<br><br>1290: धर्ममूलं जगद् राजन् नान्यद्धर्माद् विशिष्यते। धर्मश्चार्थेन महता शक्यो राजन् निषेवितुम्॥<br><br>1291: न चार्थो भैक्ष्यचर्येण नापि क्लैब्येन कर्हिचित्। वेत्तुं शक्यः सदा राजन् केवलंधर्मबुद्धिना॥<br><br>1292: प्रतिषिद्धा हि ते याचा यया सिद्ध्यति वै द्विजः। तेजसैवार्थलिप्सायां यतस्व पुरुषर्षभ॥<br><br>1293: भैक्ष्यचर्या न विहिता न च विट्शूद्रजीविका। क्षत्रियस्य विशेषेणधर्मस्तु बलमौरसम्॥<br><br>1294: स्वधर्म प्रतिपद्यस्व जहि शत्रून् समागतान्। धार्तराष्ट्रवनं पार्थ मया पार्थेन नाशय॥<br><br>1295: उदारमेव विद्वांसोधर्मं प्राहुर्मनीषिणः। उदारं प्रतिपद्यस्व नावरे स्थातुमर्हसि॥<br><br>1296: अनुबुध्यस्व राजेन्द्र वेत्थधर्मान् सनातनान्। क्रूरकर्माभिजातोऽसि यस्मादुद्विजते जनः॥<br><br>1297: प्रजापालनसम्भूतं फलं तव न गर्हितम्। एष ते विहितो राजन्धानाधर्मः सनातनः॥<br><br>1298: तस्मादपचितः पार्थ लोके हास्यं गमिष्यसि। स्वधर्माद्धि मनुष्याणां चलनं न प्रशस्यते॥<br><br>1299: स क्षात्रं हृदयं कृत्वा त्यक्तवेदं शिथिलं मनः। वीर्यमास्थाय कौरव्यधुरमुबहधुर्यवत्॥<br><br>1300: न हि केवलधर्मात्मा पृथिवीं जातु कश्चन। पार्थिवो व्यजयद् राजन् न भूतिं न पुनः श्रियम्॥<br><br>1301: जिह्वां दत्त्वा बहूनां हि क्षुद्राणां लुब्धचेतसाम्। निकृत्या लभते राज्यमाहारमिव शल्यकः॥<br><br>1302: भ्रातरः पूर्वजाताश्च सुसमृद्धाश्च सर्वशः। निकृत्या निर्जिता देवैरसुराः पार्थिवर्षभ॥<br><br>1303: एवं बलवतः सर्वमिति बुद्ध्वा महीपते। जहि शत्रून् महाबाहो परां निकृतिमास्थितः॥<br><br>1304: न ह्यर्जुनसमः कश्चिद् युधि योद्धाधनुर्धरः। भविता वा पुमान् कश्चिन्मत्समो वा गदाधरः॥<br><br>1305: सत्त्वेन कुरुते युद्धं राजन् सुबलवानपि। अप्रमादी महोत्साही सत्त्वस्थो भव पाण्डव॥<br><br>1306: ते सत्त्वं हि मूलमर्थस्य वितथं यदतोऽन्यथा। न तु प्रसक्तं भवति वृक्षच्छायेव हैमनी॥<br><br>1307: अर्थत्यागोऽपि कार्यः स्यादर्थं श्रेयांसमिच्छता। बीजौपम्येन कौन्तेय मा भूदन्न संशयः॥<br><br>1308: अर्थेन तु समो नार्थो यत्र लभ्येत नोदयः। न तत्र विपणः कार्यः खरकण्डूयनं हि तत्॥<br><br>1309: एवमेव मनुष्येन्द्रधर्मं त्यक्त्वाल्पकं नरः। बृहन्तंधर्ममाप्नोति स बुद्ध इति निश्चितम्॥<br><br>1310: अमित्रं मित्रसम्पन्नं मित्रैर्भिन्दन्ति पण्डिताः। भिन्नैर्मित्रैः परित्यक्तं दुर्बलं कुर्वते वशम्॥<br><br>1311: सत्त्वेन कुरुते युद्धं राजन् सुबलवानपि। नोद्यमेन न होत्राभिः सर्वाः स्वीकुरुते प्रजाः॥<br><br>1312: सर्वथा संहतैरेव दुर्बलैर्बलवानपि। अमित्रः शक्यते हन्तुं मधुहा भ्रमरैरिव॥<br><br>1313: यथा राजन् प्रजाः सर्वाः सूर्यः पति गभस्तिभिः। अत्ति चैव तथैव त्वं सदृशः सवितुर्भव॥<br><br>1314: एतच्चापि तपो राजन् पुराणमिति नः श्रुतम्। विधिना पालनं भूमेर्यत् कृतं न पितामहैः॥<br><br>1315: न तथा तपसा राजैल्लोकान् प्राप्नोति क्षत्रियः। यथा सृष्टेन युद्धेन विजयेनेतरेण वा॥<br><br>1316: अपेयात् किल भाः सूर्याल्लक्ष्मीश्चन्द्रमसस्तथा। इति लोको व्यवसितो दृष्ट्वेमां भवतो व्यथाम्॥<br><br>1317: भवतश्च प्रशंसाभिर्निन्दाभिरितरस्य च। कथायुक्ताः परिषदः पृथग राजन् समागताः॥<br><br>1318: इदमभ्यधिकं राजन् ब्राह्मणाः कुरवश्च ते। समेताः कथयन्तीह मुदिताः सत्यसंधताम्॥<br><br>1319: यन्न मोहान्न कार्पण्या लोभान भयादपि। अनृतं किंचिदुक्तं ते न कामानार्थकारणात्॥<br><br>1320: यदेनः कुरुते किंचिद् राजा भूमिमवाप्नुवन्। सर्वं तन्नुदते पश्चाद् यज्ञैर्विपुलदक्षिणैः॥<br><br>1321: ब्राह्मणेभ्यो ददद् ग्रामान् गाश्च राजन् सहस्रशः। मुच्यते सर्वपापेभ्यस्तमोभ्य इव चन्द्रमाः॥<br><br>1322: पौरजानपदाः सर्वे प्रायशः कुरुनन्दन। सवृद्धबालसहिताः शंसन्ति त्वां युधिष्ठिर॥<br><br>1323: श्वदृतौ क्षीरमासक्तं ब्रह्म वा वृषले यथा। सत्यं स्तेने बलं नार्यो राज्यं दुर्योधने तथा॥<br><br>1324: इति लोके निर्वचनं पुरश्चरति भारत। अपि चैताः स्त्रियो बाला: स्वाध्यायमधिकुर्वते॥<br><br>1325: इमामवस्थां च गते सहास्माभिररिंदम। हन्त नष्टाः स्म सर्वे वै भवतोपद्रवे सति॥<br><br>1326: स भवान् रथमास्थाय सर्वोपकरणान्वितम्। त्वरमाणोऽभिनिर्यातु विप्रेभ्योऽर्थविभावकः॥<br><br>1327: वाचयित्वा द्विजश्रेष्ठानद्यैव गजसाह्वयम्। अस्त्रविद्भिः परिवृतो भ्रातृभिर्दृढधन्विभिः॥<br><br>1328: आशीविषसमैवीरैर्मरुद्भिरिव वृत्रहा। अमित्रांस्तेजसा मृद्गन्नसुरानिव वृत्रहा। श्रियमादत्स्व कौन्तेयधार्तराष्ट्रान् महावल॥<br><br>1329: न हि गाण्डीवमुक्तानां शराणां गार्धवाससाम्। स्पर्शमाशीविषाभानां मर्त्यः कश्चन संसहेत्॥<br><br>1330: न स वीरो न मातङ्गो न च सोऽश्वोऽस्ति भारत। यः सहेत गदावेगं मम क्रुद्धस्य संयुगे॥<br><br>1331: सृञ्जयैः सह कैकेयैर्वृष्णीनां वृषभेण च। कथंस्विद् युधि कौन्तेय न राज्यं प्राप्नुयामहे॥<br><br>1332: शत्रुहस्तगतां राजन् कथंस्विन्नाहरेर्महीम्। इह यत्नमुपाहृत्य बलेन महतान्वितः॥<br><br>1333: वैशम्पायन उवाच स एवमुक्तस्तु महानुभावः सत्यव्रतो भीमसेनेन राजा। अजातशत्रुस्तदनन्तरं वै धैर्यान्वितो वाक्यमिदं बभाषे॥<br><br>1334: युधिष्ठिर उवाच असंशयं भारत सत्यमेतद् यन्मां तुदन् वाक्यशल्यैः क्षिणोषि। न त्वां विगहें प्रतिकूलमेव ममानयाद्धि व्यसनं व आगात्॥<br><br>1335: अहं ह्यक्षानन्वपद्यं जिहीर्षन् राज्यं सराष्ट्रधृतराष्ट्रस्य पुत्रात्। तन्मां शठः कितवः प्रत्यदेवीत् सुयोधनार्थं सुबलस्य पुत्रः॥<br><br>1336: महामायः शकुनिः पर्वतीयः सभामध्ये प्रवपन्नक्षपूगान्। अमायिनं मायया प्रत्यजैषीत् ततोऽपश्यं वृजिनं भीमसेन॥<br><br>1337: अक्षांश्च दृष्ट्वा शकुनेर्यथावत् कामानुकूलानयुजो युजश्च। शक्यो नियन्तुमभविष्यदात्मा मन्युस्तु हन्यात् पुरुषस्यधैर्यम्॥<br><br>1338: यन्तुं नात्मा शक्यते पौरुषेण मानेन वीर्येण च तात नद्धः। न ते वाचो भीमसेनाभ्यसूये मन्ये तथा तद् भवितव्यमासीत्॥<br><br>1339: स नो राजाधृतराष्ट्रस्य पुत्रो न्यपातयद् व्यसने राज्यमिच्छन्। दास्यं च नोऽगमयद् भीमसेन यत्राभवच्छरणं द्रौपदी नः॥<br><br>1340: त्वं चापि तद् वेत्थधनंजयश्च पुन तायागतानां सभां नः। यन्माऽब्रवीद्धृतराष्ट्रस्य पुत्र एकग्लहार्थं भरतानां समक्षम्॥<br><br>1341: वने समा द्वादश राजपुत्र यथाकामं विदितमजातशत्रो। अथापरं चाविदितं चरेथाः। सर्वैः सह भ्रातृभिश्छद्मगूढः॥<br><br>1342: मवभोत्स्यन्ते भरतानां चराश्च। अन्यांश्चरेथास्तावतोऽब्दांस्तथा त्वं निश्चित्य तत् प्रतिजानीहि पार्थ॥<br><br>1343: चरेश्चेन्नोऽविदितः कालमेतं युक्तो राजन् मोहयित्वा मदीयान्। ब्रवीमि सत्यं कुरुसंसदीह तवैव ता. भारत पञ्च नद्यः॥<br><br>1344: वयं चैतद् भारत सर्व एव त्वया जिताः कालमपास्य भोगान्। वसेम इत्याह पुरा स राजा मध्ये कुरूणां स मयोक्तस्तथेति॥<br><br>1345: तत्र द्यूतमभवन्नो जघन्यं तस्मिञ्जिताः प्रव्रजिताश्च सर्वे। इत्थं तु देशाननुसंचरामो वनानि कृच्छ्राणि च कृच्छ्ररूपाः॥<br><br>1346: सुयोधनश्चापि न शान्तिमिच्छन् भूयः स मन्योर्वशमन्वगच्छत्। उद्योजयामास कुरूंश्च सर्वान् ये चास्य केचिद् वशमन्वगच्छन्॥<br><br>1347: को नाम जह्यादिह राज्यहेतोः। आर्यस्य मन्ये मरणाद् गरीयो यद्धर्ममुत्क्रम्य महीं प्रशासेत्॥<br><br>1348: तदैव चेद् वीर कर्माकरिष्यो यदा द्यूते परिघं पर्यमृक्षः। बाहू दिधक्षन् वारितः फाल्गुनेन किं दुष्कृतं भीम तदाभविष्यत्॥<br><br>1349: प्रागेव चैवं समयक्रियायाः किं नाब्रवीः पौरुषमाविदानाः। प्राप्तं तु कालं त्वभिपद्य पश्चात् किं मामिदानीमतिवेलमात्य॥<br><br>1350: भूयोऽपि दुःखं मम भीमसेन दूये विषस्येव रसं हि पीत्वा। यद् याज्ञसेनी परिक्लिश्यमानां संदृश्य तत् क्षान्तमिति स्म भीम॥<br><br>1351: न त्वद्य शक्यं भरतप्रवीर कृत्वा यदुक्तं कुरुवीरमध्ये। कालं प्रतीक्षस्व सुखोदयस्य पक्तिं फलानामिव बीजवापः॥<br><br>1352: यदा हि पूर्वं निकृतो निकृन्तेद् वैरं सपुष्पं सफलं विदित्वा। महागुणं हरति हि पौरुषेण तदा वीरो जीवति जीवलोके॥<br><br>1353: श्रियं च लोके लभते समग्रां मन्ये चास्मै शत्रवः संनमन्ते। मित्राणि चैनमचिराद् भजन्ते देवा इवेन्द्रमुपजीवन्ति चैनम्॥<br><br>1354: मम प्रतिज्ञां च निबोध सत्यां वृणेधर्मममृताज्जीविताच्च। राज्यं च पुत्राश्च यशोधनं च सर्वं न सत्यस्य कलामुपैति॥<br><br>1355: भीमसेन उवाच संधिं कृत्वैव कालेन ह्यन्तकेन पतत्त्रिणा। अनन्तेनाप्रमेयेण स्रोतसा सर्वहारिणा॥<br><br>1356: प्रत्यक्षं मन्यसे कालं मर्त्यः सन् कालबन्धनः। फेनधर्मा महाराज फलधर्मा तथैव च॥<br><br>1357: निमेषादपि कौन्तेय यस्यायुरपचीयते। सूच्येवाञ्जनचूर्णस्य किमिति प्रतिपालयेत्॥<br><br>1358: यो नूनममितायुः स्यादथवापि प्रमाणवित्। स कालं वै प्रतीक्षेत सर्वप्रत्यक्षदर्शिवान्॥<br><br>1359: प्रतीक्ष्यमाणः कालो न: समा राजस्त्रयोदश। आयुषोऽपचयं कृत्वा मरणायोपनेष्यति। ॥<br><br>1360: शरीरिणां हि मरणं शरीरे नित्यमाश्रितम्। प्रागेव मरणात् तस्माद् राज्यायैव घटामहे॥<br><br>1361: यो न याति प्रसंख्यानमस्पष्टो भूमिवर्धनः। अयातयित्वा वैराणि सोऽवसीदति गौरिव॥<br><br>1362: यो न यातयते वैरमल्पसत्त्वोद्यमः पुमान्। अफलं जन्म तस्याहं मन्ये दुर्जातजायिनः॥<br><br>1363: हैरण्यौ भवतो बाहू श्रुतिर्भवति पार्थिवी। हत्वा द्विषन्तं संग्रामे भुड्क्ष्व बाहुजितं वसु॥<br><br>1364: हत्वा वै पुरुषो राजन् निकर्तारमरिदम्। अह्राय नरकं गच्छेत् स्वर्गेणास्य स सम्मितः॥<br><br>1365: अमर्षजो हि संतापः पावकाद् दीप्तिमत्तरः। येनाहमभिसंतप्तो न नक्तं न दिवा शये॥<br><br>1366: अयं च पार्थो बीभत्सुर्वरिष्ठो ज्याविकर्षणे। आस्ते परमसंतप्तो नूनं सिंह इवाशये॥<br><br>1367: योऽयमेकोऽभिमनुते सर्वान् लोकेधनुर्भृतः। सोऽयमात्मजमूष्माणं महाहस्तीव यच्छति॥<br><br>1368: नकुलः सहदेवश्च वृद्धा माता च वीरसूः। तवैव प्रियमिच्छन्त आसते जडमूकवत्॥<br><br>1369: सर्वे ते प्रियमिच्छन्ति बान्धवाः सह सृञ्जयैः। अहमेकश्च संतप्तो माता च प्रतिविन्ध्यतः॥<br><br>1370: प्रियमेव तु सर्वेषां यद् ब्रवीम्युत किंचन। सर्वे हि व्यसनं प्राप्ताः सर्वे युद्धाभिनन्दिनः॥<br><br>1371: नातः पापीयसी काचिदापद् राजन् भविष्यति। यन्नो नीचरैल्पबलै राज्यमाच्छिद्य भुज्यते॥<br><br>1372: शीलदोषाद् घृणाविष्ट आनृशंस्यात् परंतप। क्लेशांस्तितिक्षसे राजन् नान्यः कश्चित् प्रशंसति॥<br><br>1373: श्रोत्रियस्येव ते राजन् मन्दकस्याविपश्चितः। अनुवाकहता बुद्धिर्नैषा तत्त्वार्थदर्शिनी॥<br><br>1374: घृणी ब्राह्मणरूपोऽसि कथं क्षत्रेऽभ्यजायथाः। अस्यां हि योनौ जायन्ते प्रायशः क्रूरबुद्धयः॥<br><br>1375: अश्रौषीस्त्वं राजधर्मान् यथा वै मनुरब्रवीत्। क्रूरान् निकृतिसम्पन्नान् विहितानशमात्मकान्॥<br><br>1376: धार्तराष्ट्रान् महाराज क्षमसे किं दुरात्मनः। कर्तव्ये पुरुषव्याघ्र किमास्से पीठसर्पवत्॥<br><br>1377: बुद्ध्या वीर्येण संयुक्तः श्रुतेनाभिजनेन च। तृणानां मुष्टिनैकेन हिमवन्तं च पर्वतम्॥<br><br>1378: छन्नमिच्छसि कौन्तेय योऽस्मान् संवर्तुमिच्छसि। अज्ञातचर्या गूढेन पृथिव्यां विश्रुतेन च॥<br><br>1379: दिवीव पार्थ सूर्येण न शक्याचरितं त्वया। बृहच्छाल इवानूपे शाखापुष्यपलाशवान्॥<br><br>1380: हस्ती श्वेत इवाज्ञातः कथं जिष्णुश्चरिष्यति। इमौ च सिंहसंकाशौ भ्रातरौ सहितौ शिशू॥<br><br>1381: नकुलः सहदेवश्च कथं पार्थ चरिष्यतः। पुण्यकीर्ती राजपुत्री द्रौपदी वीरसूयिरम्॥<br><br>1382: विश्रुता कथमज्ञाता कृष्णा पार्थ चरिष्यति। मां चापि राजञ्जानन्ति ह्याकुमारमिमाः प्रजाः॥<br><br>1383: नाज्ञातचर्यां पश्यामि मेरोरिव निगूहनम्। तथैव बहवोऽस्माभी राष्ट्रेभ्यो विप्रवासिताः॥<br><br>1384: राजानो राजपुत्राश्चधृतराष्ट्रमनुव्रताः। न हि तेऽप्युपशाम्यन्ति निकृता वा निराकृताः॥<br><br>1385: अवश्यं तैर्निकर्तव्यमस्माकं तत्प्रियैषिभिः। तेऽप्यस्मासु प्रयुञ्जीरन् प्रच्छन्नान् सुबहूंश्चरान्। आचक्षीरंश्च नो ज्ञात्वा तत: स्यात् सुमहद् भयम्। ३१। । अस्माभिरुषिताः सम्यग्वने मासास्त्रयोदश। परिमाणेन तान् पश्य तावतः परिवत्सरान्॥<br><br>1386: अस्ति मास: प्रतिनिधिर्यथा प्राहुर्मनीषिणः। पूतिकामिव सोमस्य तथेदं क्रियतामिति॥<br><br>1387: अथवानडुहे राजन् साधवे साधुवाहिने। सौहित्यदानादेतस्मादेनसः प्रतिमुच्यते॥<br><br>1388: तस्माच्छत्रुवधे राजन् क्रियतां निश्चयस्त्वया। क्षत्रियस्य हि सर्वस्य नान्योधर्मोऽस्ति संयुगात्॥<br><br>1389: वैशम्पायन उवाच भीमसेनवचः श्रुत्वा कुन्तीपुत्रो युधिष्ठिरः। निःश्वस्य पुरुषव्याघ्रः सम्प्रदध्यौ परंतपः॥<br><br>1390: श्रुता मे राजधर्माश्च वर्णानां च विनिश्चयाः। आयत्यां च तदात्वे च यः पश्यति स पश्यति॥<br><br>1391: धर्मस्य जानमानोऽहं गतिमवयां सुदुर्विदाम्। कथं बलात् करिष्यामि मेरोरिव विमर्दनम्॥<br><br>1392: स मुहूर्तमिवध्यात्वा विनिश्चत्येतिकृत्यताम्। भीमसेनमिदं वाक्यमपदान्तरमब्रवीत्॥<br><br>1393: युधिष्ठिर उवाच एवमेतन्महाबाहो यथा वदसि भारत। इदमन्यत् समादत्स्व वाच्यं मे वाक्यकोविद॥<br><br>1394: महापापानि कर्माणि यानि केवलसाहसात्। आरभ्यन्ते भीमसेन व्यथन्ते तानि भारत॥<br><br>1395: समुन्त्रिते सुविक्रान्ते सुकृते सुविचारिते। सिध्यन्त्यर्था महाबाहो दैवं चात्र प्रदक्षिणम्॥<br><br>1396: यत् तु केवचापल्याद् बलदपोत्थितः स्वयम्। आरब्धव्यमिदं कार्यं मन्यसे शृणु तत्र मे॥<br><br>1397: भूरिश्रवाः शलश्चैव जलसंधश्च वीर्यवान्। भीष्मो द्रोणश्च कर्णश्च द्रोणपुत्रश्च वीर्यवान्॥<br><br>1398: धार्तराष्ट्रा दुराधर्षा दुर्योधनपुरोगमाः। सर्व एव कृतास्त्राश्च सततं चाततायिनः॥<br><br>1399: राजानः पार्थिवाश्चैव येऽस्माभिरुपतापिताः। संश्रिताः कौरवं पक्षं जातस्नेहाश्च तं प्रति॥<br><br>1400: दुर्योधनहिते युक्ता न तथास्मासु भारत। पूर्णकोशा बलोपेताः प्रयतिष्यन्ति संगरे॥<br><br>1401: सर्वे कौरवसैन्यस्य सपुत्रामात्यसैनिकाः। संविभक्ता हि मात्राभिर्भोगैरपि च सर्वशः॥<br><br>1402: दुर्योधनेन ते वीरा मानिताश्च विशेषतः। प्राणांस्त्यक्ष्यन्ति संग्रामे इति मे निश्चिता मतिः॥<br><br>1403: समा यद्यपि भीष्मस्य वृत्तिरस्मासु तेषु च। द्रोणस्य च महाबाहो कृपस्य च महात्मनः॥<br><br>1404: अवश्यं राजपिण्डस्तैर्निर्वेश्य इति मे मतिः। तस्मात् त्यक्ष्यन्ति संग्रामे प्राणानपि सुदुस्त्यजान्॥<br><br>1405: सर्वे दिव्यास्त्रविद्वांसः सर्वेधर्मपरायणाः। अजेयाश्चेति मे बुद्धिरपि देवैः सवासवैः॥<br><br>1406: अमर्षी नित्यसंरब्धस्तत्र कर्णो महारथः। सर्वास्त्रविदनाधृष्यो ह्यभेद्यकवचावृतः॥<br><br>1407: अनिर्जित्य रणे सर्वानेतान् पुरुषसत्तमान्। अशक्यो ह्यसहायेन हन्तुं दुर्योधनस्त्वया॥<br><br>1408: न निद्रामधिगच्छामि चिन्तयानो वृकोदर। अतिसर्वान्धनुाहान् सूतपुत्रस्य लाघवम्॥<br><br>1409: वैशम्पायन उवाच एतद् वचनमाज्ञाय भीमसेनोऽत्यमर्षणः। बभूव विमनास्त्रस्तो न चैवोवाच किंचन॥<br><br>1410: तयोः संवदतोरेवं तदा पाण्डवयोर्द्वयोः। आजगाम महायोगी व्यास: सत्यवतीसुतः॥<br><br>1411: सोऽभिगम्य यथान्यायं पाण्डवैः प्रतिपूजितः। युधिष्ठिरमिदं वाक्यमुवाच वदतां वरः॥<br><br>1412: व्यास उवाच युधिष्ठिर महाबाहो वेद्मि ते हृदयस्थितम्। मनीषया ततः क्षिप्रमागतोऽस्मि नरर्षभ॥<br><br>1413: भीष्माद् द्रोणात् कृपात् कर्णाद् द्रोण पुत्राच्च भारत। दुर्योधनान्नृपसुतात् तथा दुःशासनादपि॥<br><br>1414: यत् ते भयममित्रघ्न हृदि सम्परिवर्तते। तत् तेऽहं नाशयिष्यामि विधिदृष्टेन कर्मणा॥<br><br>1415: तच्छुत्वाधृतिमास्थाय कर्मणा प्रतिपादय। प्रतिपाद्य तु राजेन्द्र ततः क्षिप्रं ज्वरं जहि॥<br><br>1416: तत एकान्तमुन्नीय पाराशर्यो युधिष्ठिरम। अब्रवीदुपपन्नार्थमिदं वाक्यविशारदः॥<br><br>1417: श्रेयसस्ते परः कालः प्राप्तो भरतसत्तम। येनाभिभविता शत्रून् रणे पार्थोधनुर्धरः॥<br><br>1418: गृहाणेमां मया प्रोक्तां सिद्धिं मूर्तिमतीमिव। विद्यां प्रतिस्मृति नाम प्रपन्नाय ब्रवीमि ते॥<br><br>1419: यामवाप्य महाबाहुरर्जुनः साधयिष्यति। अस्त्रहेतोर्महेन्द्रं च रुद्रं चैवाभिगच्छतु॥<br><br>1420: वरुणं च कुबेरं चधर्मराजं च पाण्डव। शक्तो ह्येष सुरान् द्रष्टुं तपसा विक्रमेण च॥<br><br>1421: ऋषिरेष महातेजा नारायणसहायवान्। पुराणः शाश्वतो देवस्त्वजेयी जिष्णुरच्युतः॥<br><br>1422: अस्त्राणीन्द्राच्च रुद्राच्च लोकपालेभ्य एव च। समादाय महाबाहुर्महत् कर्म करिष्यति॥<br><br>1423: वनादस्माच्च कौन्तेय वनमन्यद् विचिन्त्यताम्। निवासार्थाय यद् युक्तं भवेद् वः पृथिवीपते॥<br><br>1424: एकत्र चिरवासो हि न प्रीतिजननो भवेत्। तापसानां च सर्वेषां भवेदुद्वेगकारकः॥<br><br>1425: मृगाणामुपयोगश्च वीरुदोषधिसंक्षयः। बिभर्षि च बहून् विप्रान् वेदवेदाङ्गपारगान्॥<br><br>1426: वैशम्पायन उवाच एवमुक्त्वा प्रपन्नाय शुचये भगवान् प्रभुः। प्रोवाच लोकतत्त्वज्ञो योगी विद्यामनुत्तमाम्॥<br><br>1427: धर्मराजायधीमान् स व्यासः सत्यवतीसुतः। अनुज्ञाय च कौन्तेयं तत्रैवान्तरधीयत॥<br><br>1428: युधिष्ठिरस्तुधर्मात्मा तद् ब्रह्म मनसा यतः। धारयामास मेधावी काले काले सदाभ्यसन्॥<br><br>1429: स व्यासवाक्यमुदितो बनाद् द्वैतवनात् ततः। ययौ सरस्वतीकूले काम्यकं नाम काननम्॥<br><br>1430: तमन्वयुर्महाराज शिक्षाक्षरविशारदाः। ब्राह्मणास्तपसा युक्ता देवेन्द्रमृषयो यथा॥<br><br>1431: ततः काम्यकमासाद्य पुनस्ते भरतर्षभ। न्यविशन्त महात्मानः सामात्याः सपरिच्छदाः॥<br><br>1432: तत्र ते न्यवसन् राजन् किंचित् कालं मनस्विनः। धनुर्वेदपरा वीराः शृण्वन्तो वेदमुत्तमम्॥<br><br>1433: चरन्तो मृगयां नित्यं शुद्धैर्बाणैर्मृगार्थिनः। पितृदैवतविप्रेभ्यो निर्वपन्तो यथाविधि॥<br><br>1434: वैशम्पायन उवाच कस्यचित् त्वथ कालस्यधर्मराजो युधिष्ठिरः। संस्मृत्य मुनिसंदेशमिदं वचनमब्रवीत्॥<br><br>1435: विविक्ते विदितप्रज्ञमर्जुनं पुरुषर्षभ। सान्त्वपूर्वं स्मितं कृत्वा पाणिना परिसंस्पृशन्॥<br><br>1436: स मुहूर्तमिवध्यात्वा वनवासमरिंदमः। धनंजयधर्मराजो रहसीदमुवाच॥<br><br>1437: युधिष्ठिर उवाच भीष्मे द्रोणे कृपे कर्णे द्रोणपुत्रे च भारत। धनुर्वेदश्चतुष्पाद एतेष्वद्य प्रतिष्ठितः॥<br><br>1438: दैवं ब्राह्मं मानुषं च संयलं सचिकित्सितम्। सर्वास्त्राणां प्रयोगं च अभिजानन्ति कृत्स्नशः॥<br><br>1439: ते सर्वेधृतराष्ट्रस्य पुत्रेण परिसान्त्विताः। संविभक्ताश्च तुष्टाश्च गुरुवत् तेषु वर्तते॥<br><br>1440: सर्वयोधेषु चैवास्य सदा प्रीतिरनुत्तमा। आचार्या मानितास्तुष्टाः शान्तिं व्यवहरन्त्युत॥<br><br>1441: शक्तिं न हापयिष्यन्ति ते काले प्रतिपूजिताः। अद्य चेयं मही कृत्स्ना दुर्योधनवशानुगा॥<br><br>1442: सग्रामनगरा पार्थ ससागरवनाकरा। भवानेव प्रियोऽस्माकं त्वयि भारः समाहितः॥<br><br>1443: अत्र कृत्यं प्रपश्यामि प्राप्तकालमरिदम। कृष्णद्वैपायनात् तात गृहीतोपनिषन्मया। ॥<br><br>1444: तया प्रयुक्तया सम्यग् जगत् सर्वं प्रकाशते। तेन त्वं ब्रह्मणा तात संयुक्तः सुसमाहितः॥<br><br>1445: देवतानां यथाकालं प्रसादं प्रतिपालय। तपसा योजयात्मानमुग्रेण भरतर्षभ॥<br><br>1446: धनुष्मान् कवची खड्गी मुनिः साधुव्रते स्थितः। न कस्यचिद् ददन्मार्गं गच्छ तातोत्तरां दिशम्॥<br><br>1447: इन्द्रे ह्यस्त्राणि दिव्यानि समस्तानिधनंजय। वृत्राद् भीतैर्बलं देवैस्तदा शक्रे समर्पितम्॥<br><br>1448: तान्येकस्थानि सर्वाणि ततस्त्वं प्रतिपत्स्यसे। शक्रमेव प्रपद्यस्व स तेऽस्त्राणि प्रदास्यति॥<br><br>1449: दीक्षितोऽद्यैव गच्छ त्वं द्रष्टुं देवं पुरंदरम्। वैशम्पायन उवाच एवमुक्त्वाधर्मराजस्तमध्यापयत प्रभुः॥<br><br>1450: दीक्षितं विधिनानेनधृतवाक्कायमानसम्। अनुजज्ञे तदा वीरं भ्राता भ्रातरमग्रजः॥<br><br>1451: निदेशाधर्मराजस्य द्रष्टुकामः पुरंदरम्। धनुर्गाण्डीवमादाय तथाक्षय्ये महेषुधी॥<br><br>1452: कवची सतलत्राणो बद्धगोधाङ्गुलित्रवान्। हुत्वाग्निं ब्राह्मणान्निष्कैः स्वस्ति वाच्यं महाभुजः। १९। । प्रातिष्ठत महाबाहुः प्रगृहीतशरासनः। वधायधार्तराष्ट्राणां निःश्वस्योर्ध्वमुदीक्ष्य च॥<br><br>1453: तं दृष्ट्वा तत्र कौन्तेयं प्रगृहीतशरासनम्। अब्रुवन् ब्राह्मणाः सिद्धा भूतान्यन्तर्हितानि च॥<br><br>1454: क्षिप्रमाप्नुहि कौन्तेय मनसा यद् यदिच्छसि। अब्रुवन् ब्राह्मणाः पार्थमिति कृत्वा जयाशिषः॥<br><br>1455: संसाधयस्व कौन्तेयध्रुवोऽस्तु विजयस्तव। तं तथा प्रस्थितं वीरं शालस्कन्धोरुमर्जुनम्॥<br><br>1456: मनांस्यादाय सर्वेषां कृष्णा वचनमब्रवीत्। कृष्णोवाच यत् ते कुन्ती महाबाहो जातस्यैच्छद्धनंजय॥<br><br>1457: तत् तेऽस्तु सर्वं कौन्तेय यथा च स्वयमिच्छसि। आस्माकं क्षत्रियकुले जन्म कश्चिदवाप्नुयात्॥<br><br>1458: ब्राह्मणेभ्यो नमो नित्यं येषां भैक्ष्येण जीविका। इदं मे परमं दुःखं यः स पापः सुयोधनः॥<br><br>1459: दृष्ट्वा मां गौरिति प्राह प्रहसन् राजसंसदि। तस्माद् दुःखादिदं दुःखं गरीय इति मे मतिः॥<br><br>1460: यत् तत् परिषदो मध्ये बह्वयुक्तमभाषत। नूनं ते भ्रातरः सर्वे त्वत्कथाभिः प्रजागरे॥<br><br>1461: रंस्यन्ते वीर कर्माणि कथयन्तः पुनः पुनः। नैव नः पार्थ भोगेषु नधने नोत जीविते॥<br><br>1462: तुष्टिबुद्धिर्भवित्री वा त्वयि दीर्घप्रवासिनि। त्वयि नः पार्थ सर्वेषां सुखदुःखे समाहिते। ॥<br><br>1463: जीवितं मरणं चैव राज्यमैश्चर्यमेव च। आपृष्टो मेऽसि कौन्तेय स्वस्ति प्राप्नुहि भारत॥<br><br>1464: बलवद्भिर्विरुद्धं न कार्यमेतत् त्वयानघ। प्रयाह्यविघ्नेनैवाशु विजयाय महाबला नमोधात्रे विधात्रे च स्वस्ति गच्छ ह्यनामयम्॥<br><br>1465: ह्रीः श्रीः कीर्तिर्युतिः पुष्टिरुमा लक्ष्मीः सरस्वती। इमा वै तव पान्थस्य पालयन्तुधनंजय॥<br><br>1466: ज्येष्ठापचायी ज्येष्ठस्य भ्रातुर्वचनकारकः। प्रपद्येऽहं वसून् रुद्रानादित्यान् समरुद्गणान्॥<br><br>1467: विश्वेदेवांस्तथा साध्याञ्छान्त्यर्थं भरतर्षभ। स्वस्ति तेऽस्त्वान्तरिक्षेभ्यः पार्थिवेभ्यश्च भारत॥<br><br>1468: दिव्येभ्यश्चैव भूतेभ्यो ये चान्ये परिपन्थिनः। वैशम्पायन उवाच एवमुक्त्वाऽऽशिषः कृष्णा विरराम यशस्विनी॥<br><br>1469: ततः प्रदक्षिणं कृत्वा भ्रातृन्धौम्यं च पाण्डवः। प्रातिष्ठत महाबाहुः प्रगृह्य रुचिरंधनुः॥<br><br>1470: तस्य मार्गादपाक्रामन् सर्वभूतानि गच्छतः। युक्तस्यैन्द्रेण योगेन पराक्रान्तस्य शुष्मिणः॥<br><br>1471: सोऽगच्छत् पर्वतांस्तात तपोधननिषेवितान्। दिव्यं हैमवतं पुण्यं देवजुष्टं परंतपः॥<br><br>1472: अगच्छत् पर्वतं पुण्यमेकाद्वैव महामनाः। मनोजवगतिर्भूत्वा योगयुक्तो यथानिलः॥<br><br>1473: हिमवन्तमतिक्रम्य गन्धमादनमेव च। अत्यक्रामत् स दुर्गाणि दिवारात्रमतन्द्रितः॥<br><br>1474: इन्द्रकीलं समासाद्य ततोऽतिष्ठद्धनंजयः। अन्तरिक्षेऽतिशुश्राव तिष्ठेति स वचस्तदा॥<br><br>1475: तच्छ्रुत्वा सर्वतो दृष्टिं चारयामास पाण्डवः। अथापश्यत् सव्यसाची वृक्षमूले तपस्विनम्॥<br><br>1476: ब्राह्मया श्रिया दीप्यमानं पिङ्गलं जटिलं कृशम्। सोऽब्रवीदर्जुनं तत्र स्थितं दृष्ट्वा महातपाः॥<br><br>1477: कस्त्वं तातेह सम्प्राप्तोधनुष्मान् कवची शरी। निबद्धासितलत्राणः क्षत्रधर्ममनुव्रतः॥<br><br>1478: नेह शस्त्रेण कर्तव्यं शान्तानामेष आलयः। विनीतक्रोधहर्षाणां ब्राह्मणानां तपस्विनाम्॥<br><br>1479: नेहास्तिधनुषा कार्यं न संचामोऽत्र कर्हिचित्। निक्षिपैतद्धनुस्तात प्राप्तोऽसि परमां गतिम्॥<br><br>1480: ओजसा तेजसा वीर यथा नान्यः पुमान् क्वचित् तथा हसन्निवाभीक्ष्णं ब्राह्मणोऽर्जुनमब्रवीत्। न चैनं चालयामासधैर्यात् सुधृतनिश्चयम्॥<br><br>1481: तमुवाच ततः प्रीतः स द्विजः प्रहसन्निवा वरं वृणीष्व भद्रं ते शक्रोऽहमरिसूदन॥<br><br>1482: एवमुक्तः सहस्राक्षं प्रत्युवाचधनंजयः। प्राञ्जलिः प्रणतो भूत्वा शूरः कुरुकुलोद्वहः॥<br><br>1483: ईप्सितो ह्येष वै कामो वरं चैनं प्रयच्छ मे। त्वत्तोऽद्य भगवन्नस्त्रं कृत्स्नमिच्छामि वेदितुम्॥<br><br>1484: प्रत्युवाच महेन्द्रस्तं प्रीतात्मा प्रहसन्निव। इह प्राप्तस्य किं कार्यमस्त्रैस्तवधनंजय॥<br><br>1485: कामान् वृणीष्व लोकांस्त्वं प्राप्तोऽसि परमां गतिम्। एवमुक्तः प्रत्युवाच सहस्राक्षंधनंजयः॥<br><br>1486: न लोभान्न पुनः कामान्न देवत्वं पुनः सुखम्। न च सर्वामरैश्वर्यं कामये त्रिदशाधिप। ॥<br><br>1487: भ्रार्तृस्तान् विपिने त्यक्त्वा वैरमप्रतियात्य च। अकीर्तिं सर्वलोकेषु गच्छेयं शाश्वतीः समाः॥<br><br>1488: एवमुक्तः प्रत्युवाच वृत्रहा पाण्डुनन्दनम्। सान्त्वयञ्छ्लक्ष्णया वाचा सर्वलोकनमस्कृतः॥<br><br>1489: यदा द्रक्ष्यसि भूतेशं त्र्यक्षं शूलधरं शिवम्। तदा दातास्मि ते तात दिव्यान्यस्त्राणि सर्वशः॥<br><br>1490: क्रियतां दर्शने यत्नो देवस्य परमेष्ठिनः। दर्शनात् तस्य कौन्तेय संसिद्धः स्वर्गमेष्यसि॥<br><br>1491: इत्युक्त्वा फाल्गुनं शक्रो जगामादर्शनं पुनः। अर्जुनोऽप्यथ तत्रैव तस्थौ योगसमन्वितः॥<br><br>1492: जनमेजय उवाच भगवञ्छ्रोतुमिच्छामि पार्थस्याक्लिष्टकर्मणः। विस्तरेण कथामेतां यथास्त्राण्युपलब्धवान्॥<br><br>1493: यथा च पुरुषव्याघ्रो दीर्घबाहुर्धनंजयः। वनं प्रविष्टस्तेजस्वी निर्मनुष्यमभीतवत्॥<br><br>1494: किं च तेन कृतं तत्र वसता ब्रह्मवित्तम। कथं च भगवान् स्थाणुर्देवराजश्च तोषितः॥<br><br>1495: एतदिच्छाभ्यहं श्रोतुं त्वत्प्रसादाद् द्विजोत्तम। त्वं हि सर्वज्ञ दिव्यं च मानुषं चैव वेत्थ ह॥<br><br>1496: अत्यद्भुततमं ब्रह्मन् रोमहर्षणमर्जुनः। भवेन सह संग्रमं चकाराप्रतिम किल॥<br><br>1497: पुरा प्रहरतां श्रेष्ठः संग्रमेष्वपराजितः। यच्छ्रुत्वा नरसिंहानां दैन्यहर्षातिविस्मयात्॥<br><br>1498: शूराणामपि पार्थानां हृदयानि चकम्पिरे। यद् यच्च कृतवानन्यत् पार्थस्तदखिलं वद॥<br><br>1499: न ह्यस्य निन्दितं जिष्णोः सुसूक्ष्ममपि लक्षये। चरितं तस्य शूरस्य तन्मे सर्वं प्रकीर्तय॥<br><br>1500: वैशम्पायन उवाच कथयिष्यामि ते तात कथामेतां महात्मनः। दिव्यां पौरवशार्दूल महतीमद्भुतोपमाम्॥<br><br>1501: गात्रसंस्पर्शसम्बद्धां त्र्यम्बकेण सहानघ। पार्थस्य देवदेवेन शृणु सम्य समागमम्॥<br><br>1502: युधिष्ठिरनियोगात् स जगामामितविक्रमः। शक्रं सुरेश्वरं द्रष्टुं देवदेवं च शंकरम्॥<br><br>1503: दिव्यं तद्धनुरादाय खङ्गं च कनकत्सरुम्। महाबलो महाबाहुरर्जुनः कार्यसिद्धये॥<br><br>1504: दिशं [दीची कौरव्यो हिमवच्छिखरं प्रति। ऐन्द्रिः स्थिरमना राजन् सर्वलोकमहारथः॥<br><br>1505: त्वरया परया युक्तस्तपसेधृतनिश्चयः। वनं कण्टकितं घोरमेक एवान्वपद्यत॥<br><br>1506: नानापुष्पफलोपेतं नानापक्षिनिषेवितम्। नानामृगगणाकीर्णं सिद्धचारणसेवितम्॥<br><br>1507: ततः प्रयाते कौन्तेये वनं मानुषवर्जितम्। शङ्खानां पटहानां च शब्दः समभवद् दिवि॥<br><br>1508: पुष्पवर्षं च सुमहन्निपपात महीतले। मेघजालं च विततं छादयामास सर्वतः॥<br><br>1509: सोऽतीत्य वनदुर्गाणि संनिकर्षे महागिरेः। शुशुभे हिमवत्पृष्ठे वसमानोऽर्जुनस्तदा॥<br><br>1510: तत्रापश्यद् दुमान् फुल्लान् विहगैर्वल्गुनादितान् नदीश्च विपुलावर्ता वैदूर्यविमलप्रभाः॥<br><br>1511: हंसकारण्डवोद्गीताः सारसाभिरुतास्तथा। पुस्कोकिलरुताश्चैव क्रौञ्चबर्हिणनादिताः॥<br><br>1512: मनोहरत्नोपेतास्तस्पितिरथोऽर्जुनः। पुण्यशीतामलजलाः पश्यन् प्रीतमनाभवत्॥<br><br>1513: रमणीये वनोद्देशे रममाणोऽर्जुनस्तदा। तपस्युचे वर्तमान उग्रतेजा महामनाः॥<br><br>1514: दर्भचीरं निवस्याथ दण्डाजिनविभूषितः। शीर्णं च पतितं भूमौ पर्णं समुपयुक्तवान्। ॥<br><br>1515: पूर्णे पूर्णे त्रिरात्रे तु मासमेकं फलाशनः। द्विगुणेन हि कालेन द्वितीयं मासमत्ययात्॥<br><br>1516: तृतीयमपि मासं स पक्षणाहारमाचरन्। चतुर्थे त्वथ सम्प्राप्ते मासे भरतसत्तमः॥<br><br>1517: वायुभक्षो महाबाहुरभवत् पाण्डुनन्दनः। ऊर्ध्वबाहुर्निरालम्बः पादाङ्गुष्ठाचविष्ठितः॥<br><br>1518: सदोपस्पर्शनाच्चास्य बभूवुरमितौजसः। विद्युदम्भोरुहनिभा जटास्तस्य महात्मनः॥<br><br>1519: ततो महर्षयः सर्वे जग्मुर्देवं पिनाकिनम्। निवेदयिषवः पार्थं तपस्युचे समास्थितम्॥<br><br>1520: तं प्रणम्य महादेवं शशंसुः पार्थकर्म तत्। एष पार्थो महातेजा हिमवत्पृष्ठमास्थितः॥<br><br>1521: उग्रे तपसि दुष्पारे स्थितोधूमाययन् दिशः। तस्य देवेश न वयं विद्मः सर्वे चिकीर्षितम्॥<br><br>1522: संतापयति नः सर्वानसौ साधु निवार्यताम्। तेषां तद्वचनं श्रुत्वा मुनीनां भावितात्मनाम्॥<br><br>1523: उमापतिर्भूतपतिर्वाक्यमेतदुवाच ह। महादेव उवाच न वो विषादः कर्तव्यः फाल्गुनं प्रति सर्वशः॥<br><br>1524: शीघ्रं गच्छत संहृष्टा यथागतमतन्द्रिताः। अहमस्य विजानामि संकल्पं मनसि स्थितम्॥<br><br>1525: नास्य स्वर्गस्पृहा काचिन्नैश्वर्यस्य तथाऽऽयुषः। यत् तस्य काक्षितं सर्वं तत् करिष्येऽहमद्य वै॥<br><br>1526: वैशम्पायन उवाच तच्छ्रुत्वा शर्ववचनमृषयः सत्यवादिनः। प्रहृष्टमनसो जग्मुर्यथा स्वान् पुनरालयान्॥<br><br>1527: वैशम्पायन उवाच गतेषु तेषु सर्वेषु तपस्विषु महात्मसु। पिनाकपाणिर्भगवान् सर्वपापहरो हरः॥<br><br>1528: कैरातं वेषमास्थाय काञ्चनदुमसंनिभम्। विभ्राजमानो विपुलो गिरिर्मेरुरिवापरः॥<br><br>1529: श्रीमद्धनुरुपादाय शरांश्चाशीविषोपमान्। निष्पपात महावेगो दहनो देहवानिव॥<br><br>1530: देव्या सहोमया श्रीमान् समानव्रतवेषया। नानावेषधरैर्हष्टैर्भूतैरनुगतस्तदा॥<br><br>1531: किरातवेषसंच्छन्नः स्त्रीभिश्चापि सहस्रशः। अशोभत तदा राजन् स देशोऽतीव भारत॥<br><br>1532: क्षणेन तद् वनं सर्वं निःशब्दमभवत् तदा। नादः प्रस्रवणानां च पक्षिणां चाप्युपारमत्॥<br><br>1533: स संनिकर्षमागम्य पार्थस्याक्लिष्टकर्मणः। मूकं नाम दनोः पुत्रं ददर्शाद्भुतदर्शनम्॥<br><br>1534: वाराहं रूपमास्थाय तर्कयन्तमिवार्जुनम्। हन्तुं परं दीप्यमानं तमुवाचाथ फाल्गुनः॥<br><br>1535: गाण्डीवं धनुरादाय शरांचाशीविषोपमान्। सज्यंधनुर्वरं कृत्वा ज्याघोषेण निनादयन्॥<br><br>1536: यन्मां प्रार्थयसे हन्तुमनागसमिहागतम्। तस्मात् त्वां पूर्वमेवाहं नेताद्य यमसादनम्॥<br><br>1537: दृष्ट्वा तं प्रहरिष्यन्तं फाल्गुनं दृढधन्विनम्। किरातरूपी सहसा वारयामास शङ्करः॥<br><br>1538: मयैष प्रार्थितः पूर्वमिन्द्रकीलसमप्रभः। अनादृत्य च तद् वाक्यं प्रजहाराथ फाल्गुनः॥<br><br>1539: किरातश्च समं तस्मिन्नेकलक्ष्ये महाद्युतिः। प्रमुमोचाशनिप्रख्यं शरमग्निशिखोपमम्॥<br><br>1540: तौ मुक्तौ सायको ताभ्यां समं तत्र निपेततुः। मूकस्य गात्रे विस्तीर्णे शैलसंहनने तदा॥<br><br>1541: यथाशनेर्विनिर्घोषो वज्रस्येव च पर्वते। तथा तयोः संनिपातः शरयोरभवत् तदा॥<br><br>1542: स विद्धो बहुभिर्बाणैर्दीप्तास्यैः पन्नगैरिव। ममार राक्षसं रूपं भूयः कृत्वा बिभीषणम्॥<br><br>1543: स ददर्श ततो जिष्णुः पुरुषं काञ्चनप्रभम्। किरातवेषसंच्छन्नं स्त्रीसहायममित्रहा॥<br><br>1544: तमब्रवीत् प्रीतमनाः कौन्तेयः प्रहसन्निव। को भवानटते शून्ये वने स्त्रीगणसंवृतः॥<br><br>1545: न त्वमस्मिन् वने घोरे बिभेषि कनकप्रभा किमर्थं च त्वया विद्वो वराहो मत्परिग्रहः॥<br><br>1546: मयाभिपन्नः पूर्वं हि राक्षसोऽयमिहागतः। कामात् परिभवाद् वापि न मे जीवन् विमोक्ष्यसे। २०॥<br><br>1547: न ह्येष मृगयाधर्मो यस्त्वयाद्य कृतो मयि। तेन त्वां भ्रंशयिष्यामि जीवितात् पर्वताश्रयम्॥<br><br>1548: इत्युक्तः पाण्डवेयेन किरातः प्रहसन्निव। उवाच श्लक्ष्णया वाचा पाण्डवं सव्यसाचिनम्॥<br><br>1549: न मत्कृते त्वया वीर भी: कार्या वनमन्तिकात्। इयं भूमिः सदास्माकमुचिता वसतां वने। ॥<br><br>1550: त्वया तु दुष्करः कस्मादिह वासः प्ररोचितः। वयं तु बहुसत्त्वेऽस्मिन् नवसामस्तपोधन॥<br><br>1551: भवांस्तु कृष्णवाभः सुकुमार: सुखोचितः। कथं शून्यमिमं देशमेकाकी विचरिष्यति॥<br><br>1552: अर्जुन उवाच गाण्डीवमाश्रयं कृत्वा नाराचांश्चाग्निसंनिभान्। निवसामि महारण्ये द्वितीय इव पावकिः॥<br><br>1553: एष चापि मया जन्तुर्मंगरूपं समाश्रितः। राक्षसो निहतो घोरो हन्तुं मामिह चागतः॥<br><br>1554: किरात उवाच मयैषधन्वनिर्मुक्तैस्ताडितः पूर्वमेव हि। बाणैरभिहतः शेते नीतश्च यमसादनम्॥<br><br>1555: ममैष लक्ष्यभूतो हि मम पूर्वपरिग्रहः। ममैव च प्रहारेण जीविताद् व्यपरोपितः॥<br><br>1556: दोषान् स्वान् नार्हसेऽन्यस्मै वक्तुं स्वबलदर्पितः। अविलप्तोऽसि मन्दात्मन् न मे जीवन् विमोक्ष्यसे। ३०। । स्थिरो भवस्व मोक्ष्यामि सायकानशनीनिव। घटस्व परया शक्त्या मुञ्च त्वमपि सायकान्॥<br><br>1557: तस्य तद् वचनं श्रुत्वा किरातस्यार्जुनस्तदा। रोषमाहारयामास ताडयामास चेषुभिः॥<br><br>1558: ततो हृष्टेन मनसा प्रतिजग्राह सायकान्। भूयो भूय इति प्राह मन्दमन्देत्युवाच ह॥<br><br>1559: प्रहरस्व शरानेतान् नाराचान् मर्मभेदिनः। इत्युक्तो बाणवर्षं स मुमोच सहसार्जुनः॥<br><br>1560: ततस्तौ तत्र संरब्धौ राजमानौ मुहुर्मुहुः। शरैराशीविषाकारैस्ततक्षाते परस्परम्॥<br><br>1561: ततोऽर्जुनः शरवर्षं किराते समवासृजत्। तत् प्रसन्नेन मनसा प्रतिजग्राह शङ्करः॥<br><br>1562: मुहूर्तं शरवर्षं तत् प्रतिगृह्य पिनाकधृक्। अक्षतेन शरीरेण तस्थौ गिरिरिवाचलः॥<br><br>1563: तु मोघीभूतंधनंजयः। परमं विस्मयं चक्रे साधु साध्विति चाब्रवीत्॥<br><br>1564: अहोऽयं कुसुमाराङ्गो हिमवच्छिखराश्रयः। गाण्डीवमुक्तान् नाराचान् प्रतिगृहणात्यविह्वलः॥<br><br>1565: कोऽयं देवो भवेत् साक्षाद् रुद्रो यक्षः सुरोऽसुरः विद्यते हि गिरिश्रेष्ठे त्रिदशानां समागमः॥<br><br>1566: न हि मद्वाणजालानामुत्सृष्टानां सहस्रशः। शक्तोऽन्यः सहितुं वेगमते देवं पिनाकिनम्॥<br><br>1567: देवो वा यदि वा यक्षो रुद्रादन्यो व्यवस्थितः। अहमेनं शरैस्तीक्ष्णैर्नयामि यमसादनम्॥<br><br>1568: ततो हृष्टमना जिष्णुाराचान् मर्मभेदिनः। व्यसृजच्छतधा राजन् मयूखानिव भास्करः॥<br><br>1569: तान् प्रसन्नेन मनसा भगवाल्लोकभावनः। शूलपाणिः प्रत्यगृहणाच्छिलावर्षमिवाचलः॥<br><br>1570: क्षणेन क्षीणबाणोऽथ संवृत्तः फाल्गुनस्तदा। भीश्चैनमाविशत् तीव्रा तं दृष्ट्वा शरसंक्षयम्॥<br><br>1571: चिन्तयामास जिष्णुस्तु भगवन्तं हुताशनम्। पुरस्तादक्षयौ दत्तौ तूणौ येनास्य खाण्डवे॥<br><br>1572: किं नु मोक्ष्यामिधनुषा यन्मे बाणाः क्षयं गताः। अयं च पुरुषः कोऽपि बाणान् चसति सर्वशः॥<br><br>1573: हत्वा चैनंधनुष्कोट्या शूलाचेणेव कुञ्जरम्। नयामि दण्डधारस्य यमस्य सदनं प्रति॥<br><br>1574: प्रगृह्याथधनुष्कोट्या ज्यापाशेनावकृष्य च। मुष्टिभिश्चापि हतवान् वज्रकल्पैर्महाद्युतिः॥<br><br>1575: सम्प्रयुद्धोधनुष्कोट्या कौन्तेयः परवीरहा। तदप्यस्यधनुर्दिव्यं जग्राह गिरिगोचरः॥<br><br>1576: ततोऽर्जुनो चस्तधनुः खङ्गपाणिरतिष्ठत। युद्धस्यान्तमभीप्सन् वै वेगेनाभिजगाम् तम्॥<br><br>1577: तस्य मूर्ध्नि शितं खङ्गमसक्तं पर्वतेष्वपि। मुमोच भुजवीर्येण विक्रम्य कुरुनन्दनः॥<br><br>1578: तस्य मूर्धानमासाद्य पफालासिवरो हि सः। ततो वृक्षः शिलाभिश्च योधयामास फाल्गुनः॥<br><br>1579: तदा वृक्षान् महाकायः प्रत्यगृहणादथो शिलाः। किरातरूपी भगवांस्ततः पार्थो महाबलः॥<br><br>1580: मुष्टिभिर्वज्रसंकाशै—ममुत्पादयन् मुखे। प्रजहार दुराधर्षे किरातसमरूपिणि॥<br><br>1581: ततः शक्राशनिसमैर्मुष्टिभिर्भृशदारुणैः। किरातरूपी भगवानर्दयामास फाल्गुनम्॥<br><br>1582: ततश्चटचटाशब्दः सुघोरः समपद्यत। पाण्डवस्य च मुष्टीनां किरातस्य च युध्यतः॥<br><br>1583: सुमुहूर्तं तु तद् युद्धमभवल्लोमहर्षणम्। भुजप्रहारसंयुक्तं वृत्रवासवयोरिव॥<br><br>1584: जघानाथ ततो जिष्णुः किरातमुरसा बली। पाण्डवं च विचेष्टं किरातोऽप्यहनद् बली॥<br><br>1585: तयोर्भुजविनिष्पेषात् संघर्षणोरसोस्तथा। समजायत गात्रेषु पावकोऽङ्गारधूमवान्॥<br><br>1586: तत एनं महादेवः पीड्य गात्रैः सुपीडितम्। तेजसा व्यक्रमद् रोषाच्चेतस्तस्य विमोहयन्॥<br><br>1587: ततोऽभिपीडितैर्गात्रैः पिण्डीकृत इवाबभौ। फाल्गुनो गात्रसंरुद्धो देवदेवेन भारत॥<br><br>1588: निरुच्छ् वासोऽभवच्चैव संनिरुद्धो महात्मना। पपात भूम्यां निश्चेष्टो गतसत्त्व इवाभवत्॥<br><br>1589: स मुहूर्तं तथा भूत्वा सचेताः पुनरुत्थितः। रुधिरेणाप्लुताङ्गस्तु पाण्डवो भृशदुःखितः॥<br><br>1590: शरण्यं शरणं गत्वा भगवन्तं पिनाकिनम्। मृन्मयं स्थण्डिलं कृत्वा माल्येनापूजयद् भवम्॥<br><br>1591: तच्च माल्यं तदा पार्थः किरातशिरसि स्थितम्। अपश्यत् पाण्डवश्रेष्ठो हर्षेण प्रकृतिं गतः॥<br><br>1592: पपात पादयोस्तस्य ततः प्रीतोऽभवद् भवः। उवाच चैनं वचसा मेघगम्भीरगीहरः। जातविस्मयमालोक्य तपःक्षीणाङ्गसंहतिम्॥<br><br>1593: भव उवाच भो भोः फाल्गुन तुष्टोऽस्मि कर्मणाप्रतिमेन ते। शौर्येणानेनधृत्या च क्षत्रियो नास्ति ते समः॥<br><br>1594: समं तेजश्च वीर्यं च ममाद्य तव चानघ। प्रीतस्तेऽहं महाबाहो पश्य मां भरतर्षभ॥<br><br>1595: ददामि ते विशालाक्ष चक्षुः पूर्वऋषिर्भवान्। विजेष्यसि रणे शत्रू नपि सर्वान् दिवौकसः॥<br><br>1596: प्रीत्या च तेऽहं दास्यामि यदस्त्रमनिवारितम्। त्वं हि शक्तो मदीयं तदस्त्रंधारयितुं क्षणात्॥<br><br>1597: वैशम्पायन उवाच ततो देवं महादेवं गिरिशं शूलपाणिनम्। ददर्श फाल्गुनस्तत्र सह देव्या महाद्युतिम्॥<br><br>1598: स जानुभ्यां महीं गत्वा शिरसा प्रणिपत्य च। प्रसादयामास हरं पार्थः परपुरंजयः॥<br><br>1599: अर्जुन उवाच कपर्दिन् सर्वदेवेश भगनेत्रनिपातन। देवदेव महादेव नीलग्रीव जटाधर॥<br><br>1600: कारणानां च परमं जाने त्वां त्र्यम्बकं विभुम्। देवानां च गतिं देव त्वत्प्रसूतमिदं जगत्॥<br><br>1601: अजेयस्त्वं त्रिभिर्लोकः सदेवासुरमानुषैः। शिवाय विष्णुरूपाय विष्णवे शिवरूपिणे॥<br><br>1602: दक्षयज्ञविनाशाय हरिरुद्राय वै नमः। ललाटाक्षाय शर्वाय मीढुषे शूलपाणये॥<br><br>1603: पिनाकगोप्जे सूर्याय मङ्गल्याय च वेधसे। प्रसादये त्वां भगवन् सर्वभूतमहेश्वर॥<br><br>1604: गणेशं जगतः शम्भुं लोककारणकारणम्। प्रधानपुरुषातीतं परं सूक्ष्मतरं हरम्॥<br><br>1605: व्यतिक्रमं मे भगवन् क्षन्तुमर्हसि शंकर। भगवन् दर्शनाकाक्षी प्राप्तोऽस्मीमं महागिरिम्॥<br><br>1606: दयितं तव देवेश तापसालयमुत्तमम्। प्रसादये त्वां भगवन् सर्वलोकनमस्कृतम्॥<br><br>1607: न मे स्यादपराधोऽयं महादेवातिसाहसात्। कृतो मयायमज्ञानाद् विमर्दो यस्त्वया सह। शरणं प्रतिपन्नाय तत् क्षमस्वाद्य शंकर॥<br><br>1608: वैशम्पायन उवाचत तमुवाच महातेजाः प्रहस्यवृषभध्वजः। प्रगृह्य रुचिरं बाहुं क्षान्तमित्येव फाल्गुनम्॥<br><br>1609: परिष्वज्य च बाहुभ्यां प्रीतात्मा भगवान् हरः। पुनः पार्थं सान्त्वपूर्वमुवाच वृषभध्वजः॥<br><br>1610: देवदेव उवाच नरसवं पूर्वदेहे वै नारायणसहायवान्। बदाँ तप्तवानुचं तपो वर्षायुतान् बहून्॥<br><br>1611: त्वयि वा परमं तेजो विष्णौ वा पुरुषोत्तमे। युवाभ्यां पुरुषाच्याभ्यां तेजसाधार्यते जगत्॥<br><br>1612: शक्राभिषेके सुमहद्धनुर्जलदनिःस्वनम्। प्रगृह्य दानवाः शस्तास्त्वया कृष्णेन च प्रभो॥<br><br>1613: तदेतदेव गाण्डीवं तव पार्थ करोचितम्। मायामास्थाय यद् चस्तं मया पुरुषसत्तम॥<br><br>1614: तूणौ चाप्यक्षयौ भूयस्तव पार्थ यथोचितौ। भविष्यति शरीरं च नीरुजं कुरनन्दन॥<br><br>1615: प्रीतिमानस्मि ते पार्थ भवान् सत्यपराक्रमः! गृहाण वरमस्मत्तः काक्षितं पुरुषोत्तम्॥<br><br>1616: न त्वया पुरुषः कश्चित् पुमान् मर्येषु मानद। दिवि वा वर्तते क्षत्रं त्वत्प्रधानमरिंदम्॥<br><br>1617: अर्जुन उवाच भगवन् ददासि चेन्मह्यं कामं प्रीत्या वृषध्वज। कामये दिव्यमस्त्रं तद् घोरं पाशुपतं प्रभो॥<br><br>1618: यत् तद् ब्रह्मशिरो नाम रौद्रं भीमपराक्रमम्। युगान्ते दारुणे प्राप्ते कृत्स्नं संहरते जगत्॥<br><br>1619: कर्णभीष्मकृपद्रोणैर्भविता तु महाहवः। त्वत्प्रसादान्महादेव जयेयं तान् यथा युधि॥<br><br>1620: दहेयं थेन संग्रमे दानवान् राक्षसांस्तथा। भूतानि च पिशाचाश्च गन्धर्वानथ पन्नगान्॥<br><br>1621: यस्मिञ्छूलसहस्राणि गदाश्चोचप्रदर्शनाः। शराश्चाशीविषाकारा: सम्भवन्त्यनुमन्त्रिते॥<br><br>1622: युध्येयं येन भीष्मेण द्रोणेन च कृपेण च। सूतपुत्रेण च रणे नित्यं कटुकभाषिणा॥<br><br>1623: एष कामो मे प्रथमः भगवन् भगनेत्रहन्। त्वत्प्रसादाद् विनिर्वृत्तः समर्थः स्यामहं यथा॥<br><br>1624: भव उवाच ददामि तेऽस्त्रं दयितमहं पाशुपतं विभो। समर्थोधारणे मोक्षे संहारे चासि पाण्डव॥<br><br>1625: नैतद् वेद महेन्द्रोऽपि न यमो न च यक्षराट्। वरुणोऽप्यथवा वायुः कुतो वेत्स्यन्ति मानवाः॥<br><br>1626: न त्वेतत् सहसा पार्थ मोक्तव्यं पुरुषे क्वचित्। जगद् विनाशयेत् सर्वमल्पतेजसि पातितम्॥<br><br>1627: अवध्यो नाम नास्त्यत्र त्रैलोक्ये सचराचरे। मनसा चक्षुषा वाचाधनुषा च निपातयेत्॥<br><br>1628: वैशम्पायन उवाच तच्छ्रुत्वा त्वरितः पार्थः शुचिर्भूत्वा समाहितः। उपसंगम्य विश्वेशमधीष्वेत्यथ सोऽब्रवीत्॥<br><br>1629: ततस्त्वध्यापयामास सरहस्यनिवर्तनम्। तदस्त्रं पाण्डवश्रेष्ठं मूर्तिमन्तमिवान्तकम्॥<br><br>1630: उपतस्थे च तत् पार्थं यथा त्र्यक्षमुमापतिम्। प्रतिजग्राह तच्चापि प्रीतिमानर्जुनस्तदा॥<br><br>1631: ततश्चचाल पृथिवी सपर्वतवनद्रुमा। ससागरवनोद्देशा संग्रमनगराकरा॥<br><br>1632: शङ्खदुन्दुभिघोषाश्च भेरीणां च सहस्रशः। तस्मिन् मुहूर्ते सम्प्राप्ते निर्घातश्च महानभूत्॥<br><br>1633: अथास्त्रं जाज्वलद् घोरं पाण्डवस्यामितौजसः। मूर्तिमद् वै स्थितं पार्वे ददृशुर्देवदानवाः॥<br><br>1634: स्पृष्टस्य त्र्यम्बकेणाथ फाल्गुनस्यामितौजसः। यत् किंचिदशुभं देहे तत् सर्वं नाशमीयिवत्॥<br><br>1635: स्वर्ग गच्छेत्यनुज्ञातस्त्र्यम्बकेण तदार्जुनः। प्रणम्य शिरसा राजन् प्राञ्जालर्देवमैक्षत॥<br><br>1636: ततः प्रभुस्त्रिदिवनिवासिनां वशी महामतिर्गिरिश उमापतिः शिवः। धनुर्महद दितिजपिशाचसूदनं ददौ भवः पुरुषवराय गाण्डिवम्॥<br><br>1637: ततः शुभं गिरिवरमीश्वरस्तदा। सहोमया सिततटसानुकन्दरम्। विहाय तं पतगमहर्षिसेवितं जगाम खं पुरुषवरस्य पश्यत॥<br><br>1638: वैशम्पायन उवाच तस्य सम्पश्यतस्त्वेव पिनाकी वृषभध्वजः। जगामादर्शनं भानुलॊकस्येवास्तमीयिवान्॥<br><br>1639: ततोऽर्जुनः परं चक्रे विस्मयं परवीरहा। मया साक्षान्महादेवो दृष्ट इत्येव भारत॥<br><br>1640: धन्योऽस्म्यनुगृहीतोऽस्मि यन्मया त्र्यम्बको हरः। पिनाकी वरदो रूपी दृष्टः स्पृष्टश च पाणिना॥<br><br>1641: कृतार्थं चावगच्छामि परमात्मानमाहवे। शत्रूश्च विजितान् सर्वान् निर्वृत्तं च प्रयोजनम्॥<br><br>1642: इत्येवं चिन्तयानस्य पार्थस्यामिततेजसः। ततो वैदूर्यवर्णाभो भासयन् सर्वतो दिशः। यादोगणवृतः श्रीमानाजगाम जलेश्वरः॥<br><br>1643: नागैर्नदैर्नदीभिश्च दैत्यैः साध्यैश्च दैवतैः। वरुणो यादसां भर्ता वशी तं देशमागमत्॥<br><br>1644: अथ जाम्बूनदवपुर्विमानेन महार्चिषा। कुबेरः समनुप्राप्तो यक्षैरनुगतः प्रभुः॥<br><br>1645: विद्योतयन्निवाकाशमद्भुतोपमदर्शनः। धनानामीश्वरः श्रीमानर्जुनं द्रष्टुमागतः॥<br><br>1646: तथालोकान्तकृच्छ्रीमान् यमः साक्षात् प्रतापवान् मर्त्यमूर्तिधरैः सार्धं पितृभिर्लोकभावनैः॥<br><br>1647: दण्डपाणिरचिन्त्यात्मा सर्वभूतविनाशकृत्। वैवस्वतोधर्मराजो विमानेनावभासयन्॥<br><br>1648: त्री ल्लोकान् गुह्यकांश्चैव गन्धर्वांश्च सपन्नगान्। द्वितीय इव मार्तण्डो युगान्ते समुपस्थिते॥<br><br>1649: ते भानुमन्ति चित्राणि शिखराणि महागिरेः। समास्थायार्जुनं तत्र ददृशस्तपसान्वितम्॥<br><br>1650: ततो मुहूर्ताद् भगवानरावतशिरोगतः। आजगाम सहेन्द्राण्या शक्रः सुरगणैर्वृतः॥<br><br>1651: पाण्डुरेणातपत्रेण ध्रियमाणेन मूर्धनि। शुशुभे तारकाराजः सितमभ्रमिव स्थितः॥<br><br>1652: संस्तूयमानो गन्धर्वैर्ऋषिभिश्च तपोधनैः। शृङ्गं गिरेः समासाद्य तस्थौ सूर्य इवोदितः॥<br><br>1653: अथ मेघस्वनोधीमान् व्याजहार शुभां गिरम्। यमः परमधर्मज्ञो दक्षिणां दिशमास्थितः॥<br><br>1654: अर्जुनार्जुन पश्यास्माल्लोकपालान् समागतान्। दृष्टिं ते वितरामोऽद्य भवानर्हति दर्शनम्॥<br><br>1655: पूर्वर्षिरमितात्मा त्वं नरो नाम महाबलः। नियोगाद् ब्रह्मणस्तात मर्त्यतां समुपागतः॥<br><br>1656: त्वया च वसुसम्भूतो महावीर्यः पितामहः। भीष्मः परमधर्मात्मा संसाध्यश्च रणेऽनघ॥<br><br>1657: क्षत्रं चाग्निसमस्पर्श भारद्वाजेन रक्षितम्। दानवाश्च महावीर्या ये मनुष्यत्वमागताः॥<br><br>1658: निवातकवचाश्चैव दानवाः कुरुनन्दन। पितुर्ममांशु देवस्य सर्वलोकप्रतापिनः॥<br><br>1659: कर्णश्च सुमहावीर्यस्त्वया वध्योधनंजय। अंशाच क्षितिसम्प्राप्ता देवदानवरक्षसाम्॥<br><br>1660: त्वया निपातिता युद्धे स्वकर्मफलनिर्जिताम्। गतिं प्राप्स्यन्ति कौन्तेय यथास्वमरिकर्षण॥<br><br>1661: अक्षया तव कीर्तिश्च लोके स्थास्यति फाल्गुन। त्वया साक्षान्महादेवस्तोषितो हि महामृधे॥<br><br>1662: लध्वी वसुमती चापि कर्तव्या विष्णुना सह। गृहाणास्त्रं महाबाहो दण्डमप्रतिवारणम्। अनेनास्त्रेण सुमहत् त्वं हि कर्म करिष्यसि॥<br><br>1663: वैशम्पायन उवाच प्रतिजग्राह तत् पार्थो विधिवत् कुरुनन्दनः। समन्त्रं सोपचारं च समोक्षविनिवर्तनम्॥<br><br>1664: ततो जलधरश्यामो वरुणो यादसां पतिः। पश्चिमो दिशमास्थाय गिरमुच्चारयन् प्रभुः॥<br><br>1665: पार्थ क्षत्रियमुख्यस्त्वं क्षत्रधर्मे व्यवस्थितः। पश्य मां पृथुताम्राक्ष वरुणोऽस्मि जलेश्वरः॥<br><br>1666: मया समुद्यतान् पाशान् वारुणानविारितान्। प्रतिगृहणेष्व कौन्तेय सरहस्यनिवर्तनम्॥<br><br>1667: एभिस्तदा मया वीर संग्रामे तारकामये। दैतेयानां सहस्राणि संयतानि महात्मनाम्॥<br><br>1668: तस्मदिमान् महासत्त्व मत्प्रसादसमुत्थितान्। गृहाण न हि ते मुच्येदन्तकोऽप्याततायिनः॥<br><br>1669: अनेन त्वं यदास्त्रेण संग्रामे विचरिष्यसि। तदा निःक्षत्रिया भूमिर्भविष्यति न संशयः॥<br><br>1670: वैशम्पायन उवाच ततः कैलासनिलयोधनाध्यक्षोऽभ्यभाषत। दत्तेष्वस्त्रेषु दिव्येषु वरुणेन यमेन च॥<br><br>1671: प्रीतोऽहमपि ते प्राज्ञ पाण्डवेय महाबल। त्वया सह समागम्य अजितेन तथैव च॥<br><br>1672: सव्यसाचिन् महाबाहो पूर्वदेव सनातन। सहास्माभिर्भवाञ्छ्रान्तः पुराकल्पेषु नित्यशः॥<br><br>1673: दर्शनात् ते त्विदं दिव्यं प्रदिशामि नरर्षभ। अमनुष्यान् महाबाहो दुर्जयानपि जेष्यसि॥<br><br>1674: मत्तश्चैव भवानाशु गृहणात्वस्त्रमनुत्तमम्। अनेन त्वमनीकानिधार्तराष्ट्रस्यधक्ष्यसि॥<br><br>1675: तदिदं प्रतिगृहणीष्व अन्तर्धानं प्रियं मम। ओजस्तेजोद्युतिकरं प्रस्वायनमरातिनुत्॥<br><br>1676: महात्मना शङ्करेण त्रिपुरं निहतं यदा। तदैतदस्त्रं निर्मुक्तं येन दग्धा महासुराः॥<br><br>1677: त्वदर्थमुद्यतं चेदं मया सत्यपराक्रम। त्वम)धारणे चास्य मेरुप्रतिमगौरव॥<br><br>1678: ततोऽर्जुनो महाबाहुर्विधिवत् कुरुनन्दनः। कौबेरमधिजग्राह दिव्यमस्त्रं महाबलः॥<br><br>1679: ततोऽब्रवीद् देवराजः पार्थमक्लिष्टकारिणम्। सान्त्वयश्लक्ष्णया वाचा मेघदुन्दुभिनि:स्वनः॥<br><br>1680: कुन्तीमातर्महाबाहो त्वमीशान: पुरातनः। परां सिद्धिमनुप्राप्तः साक्षाद् देवगतिं गतः॥<br><br>1681: देवकार्यं तु सुमहत् त्वया कार्यमरिंदम आरोढव्यस्त्वया स्वर्गः सज्जीभव महाद्युते॥<br><br>1682: रथो मातलिसंयुक्त आगन्ता त्वत्कृते महीम्। तत्र तेऽहं प्रदास्यामि दिव्यान्यस्त्राणि कौरव॥<br><br>1683: तान् दृष्ट्वा लोकपालांस्तु समेतान् गिरिमूर्धनि। जगाम विस्मयंधीमान् कुन्ती पुत्रोधनंजयः॥<br><br>1684: ततोऽर्जुनो महातेजा लोकपालान् समागतान्। पूजयामास विधिवद् वाग्भिरद्भिः फलैरपि॥<br><br>1685: ततः प्रतिययुर्देवाः प्रतिमान्यधनंजयम्। यथागतेन विबुधाः सर्वे काममनोजवाः॥<br><br>1686: ततोऽर्जुनो मुदं लेभे लब्धास्त्रः पुरुषर्षभः। कृतार्थमथ चात्मानं स मेने पूर्णमानसम्॥<br><br>1687: वैशम्पायन उवाच गतेषु लोकपालेषु पार्थः शत्रुनिबर्हणः। चिन्तयामास राजेन्द्र देवराजरथं प्रति। । । । ततश्चिन्तयमानस्य गुडाकेशस्यधीमतः। रथो मातलिसंयुक्त आजगाम महाप्रभः॥<br><br>1688: नभो वितिमिरं कुर्वञ्जलदान् पाटयन्निव। दिशः सम्पूरयन् नादैर्महामेघरवोपमैः॥<br><br>1689: असयः शक्तयो भीमा गदाश्चोग्रप्रदर्शनाः। दिव्यप्रभावाः प्रासाश्च विद्युतश्च महाप्रभाः॥<br><br>1690: तथैवाशनयश्चैव चक्रयुक्तास्तुलागुडाः। वायुस्फोटाः सनिर्घाता महामेघस्वनास्तथा॥<br><br>1691: तत्र नागा महाकाया ज्वलितास्याः सुदारुणाः। सिताभ्रकूटप्रतिमाः संहताश्च तथोपलाः॥<br><br>1692: दशवाजिसहस्राणिः हरीणां वातरंहसाम्। वहन्ति यं नेत्रमुषं दिव्यं मायामयं रथम्॥<br><br>1693: तत्रापश्यन्महानीलं वैजयन्तं महाप्रभम्। ध्वजमिन्दीवरश्यामं वंशं कनकभूषणम्॥<br><br>1694: तस्मिन् रथे स्थितं सूतं तप्तहेमविभूषितम्। दृष्ट्वा पार्थो महाबाहुर्देवमेवान्वतर्कयत्॥<br><br>1695: तथा तर्कयतस्तस्य फाल्गुनस्याथ मातलिः। संनतः प्रस्थितो भूत्वा वाक्यमर्जुनमब्रवीत्॥<br><br>1696: मातलिरुवाच भो भोः शक्रात्मज श्रीमाञ्छक्रस्त्वां द्रष्टुमिच्छति आरोहतु भवाञ्छीघ्रं रथमिन्द्रस्य सम्मतम्॥<br><br>1697: आह माममरश्रेष्ठः पिता तव शतक्रतुः। कुन्तीसुतमिह प्राप्तं पश्यन्तु त्रिदशालयाः॥<br><br>1698: एष शक्रः परिवृतो देवैर्ऋषिगणैस्तथा। गन्धर्वैरप्सरोभिश्च त्वां दिदृक्षुः प्रतीक्षते॥<br><br>1699: अस्माल्लोकाद् देवलोकं पाकशासनशासनात्। आरोह त्वं मया साधु लब्धास्त्रः पुनरेष्यसि॥<br><br>1700: अर्जुन उवाच मातले गच्छ शीघ्रं त्वमारोहस्व रथोत्तमम्। राजसूयाश्वमेधानां शतैरपि सुदुर्लभम्॥<br><br>1701: पार्थिवैः सुमहाभागैर्यज्वभिर्भूरिदक्षिणैः। दैवतैर्वा समारोढुं दानवैर्वा रथोत्तमम्॥<br><br>1702: नातप्ततपसा शक्य एष दिव्यो महारथः। द्रष्टुं वाप्यथवा स्प्रष्टुमारोढुं कुत एव च॥<br><br>1703: त्वयि प्रतिष्ठिते साधो रथस्थे स्थिरवाजिनि। पश्चादहमथारोक्ष्ये सुकृती सत्पथ यथा। ॥<br><br>1704: वैशम्पायन उवाच तस्य तद् वचनं श्रुत्वा मातलिः शक्रसारथिः। आरुरोह रथं शीघ्रं हयान् येमे च रश्मिभिः॥<br><br>1705: ततोऽर्जुनो हृष्टमना गङ्गायामाप्लुतः शुचिः। जजाप जप्यं कौन्तेयो विधिवत् कुरुनन्दनः॥<br><br>1706: ततः पितृन् यथान्यायं तर्पयित्वा यथाविधि। मन्दरं शैलराजं तमाप्रष्टुमुपचक्रमे॥<br><br>1707: साधूनां पुण्यशीलानां मुनीनां पुण्यकर्मणाम्। त्वं सदा संश्रयः शैल स्वर्गमार्गाभिकाक्षिणाम्॥<br><br>1708: त्वत्प्रसादात् सदा शैल ब्राह्मणाः क्षत्रिया विशः। स्वर्ग प्राप्ताश्चरन्ति स्म देवैः सह गतव्यथा। ॥<br><br>1709: अद्रिराज महाशैल मुनिसंश्रय तीर्थवन्। गच्छाम्यामन्त्रयामि त्वां सुखमस्म्युषितस्त्वयि॥<br><br>1710: तव सानूनि कुञ्जाश्च नद्यः प्रस्रवणानि च। तीर्थानि च सुपुण्यानि मया दृष्टान्यनेकशः॥<br><br>1711: फलानि च सुगन्धीनि भक्षितानि ततस्ततः। सुसुगन्धाश्च वार्योधास्त्वच्छरीरविनिःसृताः॥<br><br>1712: अमृतास्वादनीया मे पीताः प्रस्रवणोदकाः। शिशुर्यथा पितुरङ्के सुसुखं वर्तते नग॥<br><br>1713: तथा तवाङ्के ललितं शैलराज मया प्रभो। अप्सरोगणसंकीर्णे ब्रह्मघोषानुनादिते॥<br><br>1714: सुखमस्म्युषितः शैल तव सानुषु नित्यदा। एवमुक्त्वार्जुनः शैलमामन्त्र्य परवीरहा॥<br><br>1715: आरुरोह रथं दिव्यं द्योतयन्निव भास्करः। स तेनादित्यरूपेण दिव्येनाद्भुतकर्मणा॥<br><br>1716: ऊर्ध्वमाचक्रमेधीमान् प्रहृष्टः कुरुनन्दनः। सोऽदर्शनपथं यातो मानांधर्मचारिणाम्॥<br><br>1717: ददर्शाद्भुतरूपाणि विमानानि सहस्रशः। न तत्र सूर्यः सोमो वा द्योतते न च पावकः॥<br><br>1718: स्वयैव प्रभया तत्र द्योतन्ते पुण्यलब्धया। तारारूपाणि यानीह दृश्यन्ते द्युतिमन्ति वै॥<br><br>1719: दीपवद् विप्रकृष्टत्वात् तनूनि सुमहान्त्यपि। तानि तत्र प्रभास्वन्ति रूपवन्ति च पाण्डवः॥<br><br>1720: ददर्श स्वेषु धिष्ण्येषु दीप्तिमन्तः स्वयार्चिषा। तत्र राजर्षयः सिद्धा वीराश्च निहता युधि॥<br><br>1721: तपसा च जितं स्वर्गं सम्पेतुः शतसङ्घशः। गन्धर्वाणां सहस्राणि सूर्यज्वलिततेजसाम्॥<br><br>1722: गुह्यकानामृषीणां च तथैवाप्सरसां गणान्। लोकानात्मप्रभान् पश्यन् फाल्गुनो विस्मयान्वितः। ३७॥<br><br>1723: पप्रच्छ मातलिं प्रीत्या स चाप्येनमुवाच ह। एते सुकृतिनः पार्थ स्वेषु धिष्ण्येष्ववस्थिताः॥<br><br>1724: तान् दृष्टवानसि विभो तारारूपाणि भूतले। ततोऽपश्यत् स्थितं द्वारि शुभं वैजयिनं गजम्॥<br><br>1725: ऐरावतं चतुर्दन्तं कैलासमिव शृङ्गिणम्। स सिद्धमार्गमाक्रम्य कुरुपाण्डवसत्तमः॥<br><br>1726: व्यरोचत यथापूर्वं मान्धाता पार्थिवोत्तमः। अभिचक्राम लोकान् स राज्ञां राजीवलोचनः॥<br><br>1727: एवं स संक्रमंस्तत्र स्वर्गलोके महायशाः। ततो ददर्श शक्रस्य पुरी ताममरावतीम्॥<br><br>1728: वैशम्पायन उवाच ददर्श स पुरी रम्यां सिद्धचारणसेविताम्। सर्वर्तुकुसुमैः पुण्यैः पादपैरुपशोभिताम्॥<br><br>1729: तत्र सौगन्धिकानां च पुष्पाणां पुण्यगन्धिनाम्। उद्वीज्यमानो मिश्रेण वायुना पुण्यगन्धिना॥<br><br>1730: नन्दनं च वनं दिव्यमप्सरोगणसेवितम्। ददर्श दिव्यकुसुमैराह्वयद्भिरिव दुमैः॥<br><br>1731: नातप्ततपसा शक्यो द्रष्टुं नानाहिताग्निना। स लोकः पुण्यकर्तृणां नापि युद्धे पराडमुखैः॥<br><br>1732: नायज्वभिर्नावतिकैर्न वेदश्रुतिवर्जितैः। नानाप्लुताङ्गैस्तीर्थेषु यज्ञदानबहिष्कृतैः॥<br><br>1733: नापि यज्ञहनैः क्षुद्रैर्द्रष्टुं शक्यः कथंचन। पानपैर्गुरुतल्पैश्च मांसादैर्वा दुरात्मभिः॥<br><br>1734: स तद् दिव्यं वनं पश्यन् दिव्यगीतनिनादितम्। प्रविवेश महाबाहुः शक्रस्य दयितां पुरीम्॥<br><br>1735: तत्र देवविमानानि कामगानि सहस्रशः। संस्थितान्यभियातानि ददर्शायुतशस्तदा॥<br><br>1736: संस्तूयमानो गन्धर्वैरप्सरोभिश्च पाण्डवः। पुष्पगन्धवहैः पुण्यैर्वायुभिश्चानुवीजितः॥<br><br>1737: ततो देवाः सगन्धर्वाः सिद्धाश्च परमर्षयः। हृष्टाः सम्पूजयामासुः पार्थमक्लिष्टकारिणम्॥<br><br>1738: आशीर्वादैः स्तूयमानो दिव्यवादिनि:स्वनैः। प्रतिपेदे महाबाहुः शङ्खदुन्दुभिनादितम्॥<br><br>1739: नक्षत्रमार्ग विपुलं सुरवीथीति विश्रुतम्। इन्द्राज्ञया ययौ पार्थः स्तूयमानः समन्ततः॥<br><br>1740: तत्र साध्यास्तथा विश्वे मरुतोऽथाश्चिनौ तथा। आदित्या वसवो रुद्रास्तथा ब्रह्मर्षयोऽमलाः॥<br><br>1741: राजर्षयश्च बहवो दिलीपप्रमुखा मृपाः। तुम्बुरुर्नारदचैव गन्धर्वी च ह हाहुहूः॥<br><br>1742: तान् स सर्वान् समागम्य विधिवत् कुरुनन्दनः। ततोऽपश्यद् देवराजं शतक्रतुमरिंदम्॥<br><br>1743: ततः पार्थो महाबाहुरवतीर्य रथोत्तमात्। ददर्श साक्षाद् देवेशं पितरं पाकशासनम्॥<br><br>1744: पाण्डुरेणातपत्रेण हेमदण्डेन चारुणा। दिव्यगन्धाधिवासेन व्यजनेन विधूयता॥<br><br>1745: विश्वावसुप्रभृतिभिर्गन्धर्वैः स्तुतिवन्दनैः। स्तूयमानं द्विजावयैश्च ऋग्यजुः सामसम्भवैः॥<br><br>1746: ततोऽभिगम्य कौन्तेयः शिरसाभ्यगमद् बली। स चैनं वृत्तपीनाभ्यां बाहुभ्यां प्रत्यगृहणत॥<br><br>1747: ततः शक्रासने पुण्ये देवर्षिगणसेविते। शक्रः पाणौ गृहीत्वैनमुपावेशयदन्तिके॥<br><br>1748: मूर्ध्नि चैनमुपाघ्राय देवेन्द्रः परवीरहा। अङ्कमारोपयामास प्रश्रयावनतं तदा॥<br><br>1749: सहस्राक्षनियोगात् स पार्थः शक्रासनं गतः। अध्यक्रामदमेयात्मा द्वितीय इव वासवः॥<br><br>1750: ततः प्रेम्णा वृत्रशत्रुरर्जुनस्य शुभं मुखम्। पस्पर्श पुण्यगन्धेन करेण परिसान्त्वयन्॥<br><br>1751: प्रमार्जमानः शनकैर्बाहू चास्यायतौ शुभौ। ज्याशरक्षेपकठिनौ स्तम्भाविव हिरण्मयौ॥<br><br>1752: वज्रग्रहणचिह्नन करेण परिसान्त्वयन्। मुहुर्मुहुर्वज्रधरो बाहू चास्फोटयच्छनैः॥<br><br>1753: स्मयन्निव गुडाकेशं प्रेक्षमाणः सहस्रदृक्। हर्षेणोत्फुल्लनयनो न चातृप्यत वृत्रहा। ॥<br><br>1754: एकासनोपविष्टौ तौ शोभयांचक्रतुः सभाम्। सूर्याचन्द्रमसौ व्योम चतुर्दश्यामिवोदितौ॥<br><br>1755: तत्र स्म गाथा गायन्ति साम्ना परमवल्गुना। गन्धर्वास्तुम्बुरुश्रेष्ठाः कुशला गीतसामसु॥<br><br>1756: घृताची मेनका रम्भा पूर्वचित्तिः स्वयंप्रभा। उर्वशी मिश्रकेशी च दण्डगौरी वरूथिनी॥<br><br>1757: गोपाली सहजन्या च कुम्भयोनिः प्रजागरा। चित्रसेना चित्रलेखा सहा च मधुरस्वरा॥<br><br>1758: एताश्चान्याश्च ननृतुस्तत्र तत्र सहस्रशः। चित्तप्रसादने युक्ताः सिद्धानां पद्मलोचनाः॥<br><br>1759: महाकटितटश्रोण्यः कम्पमानैः पयोधरैः। कटाक्षहावमाधुर्यैश्चेतोबुद्धिमनोहरैः॥<br><br>1760: वैशम्पायन उवाच ततो देवाः सगन्धर्वाः समादायार्घ्यमुत्तमम्। शक्रस्य मतमाज्ञाय पार्थमानचुरञ्जसा॥<br><br>1761: पाद्यमाचमनीयं च प्रतिग्राह्य नृपात्मजम्। प्रवेशयामासुरथो पुरन्दरनिवेशनम्॥<br><br>1762: एवं सम्पूजितो जिष्णुरुवास भवने पितुः। उपशिक्षन महास्त्राणि ससंहाराणि पाण्डवः॥<br><br>1763: शक्रस्य हस्ताद् दयितं वज्रमस्त्रं च दुःसहम्। अशनीश्च महानादा मेघबर्हिणलक्षणाः॥<br><br>1764: गृहीतास्त्रस्तु कौन्तेयो भ्रातन् सस्मार पाण्डवः। पुरन्दरनियोगाच्च पञ्चाब्दानवसत् सुखी॥<br><br>1765: ततः शक्रोऽब्रवीत् पार्थं कृतास्त्रं काल आगते। नृत्यं गीतं च कौन्तेय चित्रसेनादवाप्नुहि॥<br><br>1766: वादित्रं देवविहितं नृलोके यन्न विद्यते। तदर्जयस्व कौन्तेय श्रेयो वै ते भविष्यति॥<br><br>1767: सखायं प्रददौ चास्य चित्रसेनं पुरन्दरः। स तेन सह संगम्य रेमे पार्थो निरामयः॥<br><br>1768: गीतवादित्रनृत्यानि भूय एवादिदेश ह। तथापि नालभच्छर्म तपस्वी द्यूतकारितम्॥<br><br>1769: दुःशासनवधामर्षी शकुनेः सौबलस्य च। ततस्तेनातुलां प्रीतिमुपागम्य क्वचित् क्वचित्। गान्धर्वमतुलं नृत्यं वादित्रं चोपलब्धवान्॥<br><br>1770: स शिक्षितो नृत्यगुणाननेकान्। वादित्रगीतार्थगुणांश्च सर्वान्। न शर्म लेभे परवीरहन्ता भ्रातृन् स्मरन् मातरं चैव कुन्तीम्॥<br><br>1771: वैशम्पायन उवाच आदावेवाथ तं शक्रश्चित्रसेनं रहोऽब्रवीत्। पार्थस्य चक्षुरुर्वश्यां सक्तं विज्ञाय वासवः॥<br><br>1772: गन्धर्वराज गच्छाद्य प्रहितोऽप्सरसां वराम्। उर्वशी पुरुषव्याघ्र सोपातिष्ठतु फाल्गुनम्॥<br><br>1773: यथार्चितो गृहीतास्त्रो विद्यया मन्नियोगतः। तथा त्वया विधातव्यं स्त्रीषु संगविशारदः॥<br><br>1774: एवमुक्तस्तथेत्युक्त्वा सोऽनुज्ञां प्राप्य वासवात्। गन्धर्वराजोऽप्सरसमभ्यगादुर्वशी वराम्॥<br><br>1775: तां दृष्ट्वा विदितो हृष्टः स्वागतेनार्चितस्तया। सुखासीनः सुखासीनां स्मितपूर्वं वचोऽब्रवीत्॥<br><br>1776: विदितं तेऽस्तु सुश्रोणि प्रहितोऽहमिहागतः। त्रिदिवस्यैकराजेन त्वत्प्रसादाभिनन्दिना॥<br><br>1777: वस्तु देवमनुष्येषु प्रख्यातः सहजैर्गुणैः। श्रिया शीलेन रूपेण व्रतेन च दमेन च। प्रख्यातो बलवीर्येण सम्मतः प्रतिभानवान्॥<br><br>1778: वर्चस्वी तेजसा युक्तः क्षमावान् वीतमत्सरः। साङ्गोपनिषदान् वेदांश्चतुराख्यानपञ्चमान्॥<br><br>1779: योऽधीते गुरुशुश्रूषां मेधां चाष्टगुणाश्रयामा ब्रह्मचर्येण दाक्ष्येण प्रसवैर्वयसापि च॥<br><br>1780: एको वै रक्षिता चैव त्रिदिवं मघवानिव। अकत्यनो मानयिता स्थूललक्ष्यः प्रियंवदः॥<br><br>1781: सुहृदश्चान्नपानेन विविधेनाभिवर्षति। सत्यवाक् पूजितो वक्ता रूपवाननहंकृतः॥<br><br>1782: भक्तानुकम्पी कान्तश्च प्रियश्च स्थिरसंगरः। प्रार्थनीयैर्गुणगणैर्महेन्द्रवरुणोपमः॥<br><br>1783: विदितस्तेऽर्जुनो वीरः स स्वर्गफलमाप्नुयात्। त्वं तु शक्राभ्यनुज्ञाता तस्य पादान्तिकं व्रज। तदेवं कुरु कल्याणि प्रसन्नस्त्वांधनंजयः॥<br><br>1784: एवमुक्ता स्मितं कृत्वा सम्मानं बहु मन्य च। प्रत्युवाचोर्वशी प्रीता चित्रसेनमनिन्दिता॥<br><br>1785: यस्त्वस्य कथित: सत्यो गुणोद्देशस्त्वया मम। तं श्रुत्वाव्यथयं पुंसो वृणुयां किमतोऽर्जुनम्॥<br><br>1786: महेन्द्रस्य नियोगेन त्वत्तः सम्प्रणयेन च। तस्य चाहं गुणौघेन फाल्गुने जातमन्मथा। गच्छ त्वं हि यथाकाममागमिष्याम्यहं सुखम्॥<br><br>1787: वैशम्पायन उवाच ततो विसृज्य गन्धर्वं कृतकृत्यं शुचिस्मिता। उर्वशी चाकरोत् स्नानं पार्थदर्शनलालसा॥<br><br>1788: स्नानालंकरणैर्हद्यैर्गन्धमाल्यैश्च सुप्रभैः। धनंजयस्य रूपेण शरैर्मन्मथचोदितैः॥<br><br>1789: अतिविद्धेन मनसा मन्मथेन प्रदीपिता। दिव्यास्तरणसंस्तीर्णे विस्तीर्णे शयनोत्तमे॥<br><br>1790: चित्तसंकल्पभावेन सुचित्तानन्यमानसा। मनोरथेन सम्प्राप्तं रमन्त्येनं हि फाल्गुनम्॥<br><br>1791: निर्गस्य चन्द्रोदयने विगाढे रजनीमुखे। प्रस्थिता सा पृथुश्रोणी पार्थस्य भवनं प्रति॥<br><br>1792: मृदुकुञ्चितदीर्घेण कुमुदोत्करधारिणा। केशहस्तेन ललना जगामाथ विराजती॥<br><br>1793: भ्रक्षेपालापमाधुपैः कान्त्या सौम्यतया पे च। शशिनं वक्त्रचन्द्रेण साऽऽह्वयन्तीव गच्छति॥<br><br>1794: दिव्याङ्गरागौ सुमुखो दिव्यचन्दनरूषितौ। गच्छन्त्या हाररुचिरौ स्तनौ तस्या ववल्गतुः॥<br><br>1795: स्तनोद्वहनसंक्षोभान्नम्यमाना पदे पदे। त्रिवलीदामचित्रेण मध्येमातीवशोभिना। ॥<br><br>1796: अधो भूधरविस्तीर्णं नितम्बोन्नतपीवरम्। मन्मथायतनं शुभं रसनादामभूषितम्॥<br><br>1797: ऋषीणामपि दिव्यानां मनोव्याघातकारणम्। सूक्ष्मवस्त्रधरं रेजे जघनं निरवद्यवत्॥<br><br>1798: गूढगुल्फधरौ पादौ ताम्रायततलाङ्गुली। कूर्मपृष्ठोन्नतौ चापि शोभेते किङ्किणीकिणौ॥<br><br>1799: सीधुपानेन चाल्पनं तुष्ट्याथ मदनेन च। विलासनैश्च विविधैः प्रेक्षणीयतराभवत्॥<br><br>1800: सिद्धचारणगन्धर्वैः सा प्रयाता विलासिनी। बह्वाश्चर्येऽपि वै स्वर्गे दर्शनीयतमाकृतिः॥<br><br>1801: सुसूक्ष्मणोत्तरीयेण मेघवर्णेन राजता। तनुरभ्रावृता व्याम्नि चन्द्रलेखेव गच्छति॥<br><br>1802: ततः प्राप्ता क्षणेनैव मन:पवनगामिनी। भवनं पाण्डुपुत्रस्य फाल्गुनस्य शुचिस्मिता॥<br><br>1803: तत्र द्वारमनुप्राप्ता द्वारस्थेश्व निवेदिता। अर्जुनस्य नरश्रेष्ठ उर्वशी शुभलोचना॥<br><br>1804: उपातिष्ठत तद् वेश्म निर्मलं सुमनोहरम्। स शङ्कितमना राजन् प्रत्युद्गच्छत तां निशि॥<br><br>1805: दृष्ट्वैव चोर्वशी पार्थो लज्जासंवृतलोचनः। तदाभिवादनं कृत्वा गुरुपूजां प्रयुक्तवान्॥<br><br>1806: अर्जुन उवाच अभिवादये त्वां शिरसा प्रवराप्सरसां वरे। किमाज्ञापयसे देवि प्रेष्यस्तेऽहमुपस्थितः॥<br><br>1807: फाल्गुनस्य वचः श्रुत्वा गतसंज्ञा तदोर्वशी। गन्धर्ववचनं सर्वं श्रावयामास तं तदा॥<br><br>1808: उर्वश्युवाच यथा ते चित्रसेनेन कथितं मनुजोत्तम। तत् तेऽहं सम्प्रवक्ष्यामि यथा चाहमिहागता॥<br><br>1809: उपस्थाने महेन्द्रस्य वर्तमाने मनोरमे। तवागमनतो वृत्ते स्वर्गस्य परमोत्सवे॥<br><br>1810: रुद्राणां चैव सांनिध्यमादित्यानां च सर्वशः। समागमेऽश्विनोश्चैव वसूनां च नरोत्तम॥<br><br>1811: महर्षीणां च संघेषु राजर्षिप्रवरेषु च। सिद्धचारणयक्षेषु महोरगगणेषु च॥<br><br>1812: उपविष्टेषु सर्वेषु स्थानमानप्रभावतः। ऋद्ध्या प्रज्वलमानेषु अग्निसोमार्कवर्मसु॥<br><br>1813: वीणासु वाद्यमानासु गन्धर्वैः शक्रनन्दन। दिव्ये मनोरमे गेये प्रवृत्ते पृथुलोचन॥<br><br>1814: सर्वाप्सरःसु मुख्यासु प्रनृत्तासु कुरूद्वह। त्वं किलानिमिषः पार्थ मामेकां तत्र दृष्टवान्। ॥<br><br>1815: तत्र वावभृथे तस्मिन्नुपस्थाने दिवौकसाम्। तव पित्राभ्यनुज्ञाता गताः स्वं स्वं गृहं सुराः॥<br><br>1816: तथैवाप्सरसः सर्वा विशिष्टाः स्वगृहं गताः। अपि चान्याश्च शत्रुघ्न तव पित्रा विसर्जिताः। ॥<br><br>1817: ततः शक्रेण संदिष्टश्चित्रसेनो ममान्तिकम्। प्राप्तः कमलपत्राक्ष स च मामब्रवीदथ॥<br><br>1818: त्वत्कृतेऽहं सुरेशेन प्रेषितो वरवर्णिनि। प्रियं कुरु महेन्द्रस्य मम चैवात्मनश्च ह॥<br><br>1819: शक्रतुल्यं रणे शूरं सदौदार्यगुणान्वितम्। पार्थ प्रार्थय सुश्रोणि त्वमित्येवं तदाब्रवीत्॥<br><br>1820: ततोऽहं समनुज्ञाता तेन पित्रा च तेऽनघ। तवान्तिकमनुप्राप्ता शुश्रूषितुमरिदम्॥<br><br>1821: त्वद्गुणाकृष्टचित्ताहमनङ्गवशमागता। चिराभिलषितो वीर ममाप्येष मनोरथः॥<br><br>1822: वैशम्पायन उवाच तां तथा ब्रुवतीं श्रुत्वा भृशं लज्जाऽऽवृतोऽर्जुनः उवाच कर्णौ हस्ताभ्यां पिधाय त्रिदशालये॥<br><br>1823: दुःश्रुतं मेऽस्तु सुभगे यन्मां वदसि भाविनि। गुरुदारैः समाना मे निश्चयेन वरानने॥<br><br>1824: यथा कुन्ती महाभागा यथेन्द्राणी शची मम। तथा त्वमपि कल्याणी नात्र कार्या विचारणा॥<br><br>1825: यच्चेक्षितासि विस्पष्टं विशेषेण मया शुभे। तच्च कारणपूर्वं हि शृणु सत्यं शुचिस्मिते॥<br><br>1826: इयं पौरववंशस्य जननी मुदितेति ह। त्वामहं दृष्टवांस्तत्र विज्ञायोत्फुल्ललोचनः॥<br><br>1827: न मामर्हसि कल्याणि अन्यथाध्यातुमप्सरः। गुरोर्गुरुतरा मे त्वं मम त्वं वंशवर्धिनी॥<br><br>1828: उर्वश्युवाच अनावृताश्च सर्वाः स्म देवराजाभिनन्दन। गुरुस्थाने न मां वीर नियोक्तुं त्वमिहार्हसि॥<br><br>1829: पूरोर्वशे हि ये पुत्रा नप्तारो वा त्विहागताः। तपसा रमयन्त्यस्मान्न च तेषां व्यतिक्रमः॥<br><br>1830: तत् प्रसीद न मामात विसर्जयितुमर्हसि। हृच्छयेन च संतप्तं भक्तां च भज मानद॥<br><br>1831: अर्जुन उवाच शृणु सत्यं वरारोहे यत् त्वां वक्ष्याम्यनिन्दिते। शृण्वन्तु मे दिशश्चैव विदिशश्च सदेवताः॥<br><br>1832: यथा कुन्ती च माद्री च शची चैव ममानघे। तथा च वंशजननी त्वं हि मेऽद्य गरीयसी॥<br><br>1833: गच्छ मूर्धा प्रपन्नोऽस्मि पादौ ते वरवर्णिनि। त्वं हि मातृवत् पूज्या रक्ष्योऽहं पुत्रवत् त्वया॥<br><br>1834: वैशम्पायन उवाच एवमुक्ता तु पार्थेन उर्वशी क्रोधमूर्च्छिता। वेपन्ती भृकुटीवक्रा शशापाथधनंजयम्॥<br><br>1835: उर्वश्युवाच तव पित्राभ्यनुज्ञातां स्वयं च गृहमागताम्। यस्मान्मां नाभिनन्देथाः कामबाणवशंगताम्॥<br><br>1836: तस्मात् त्वं नर्तनः पार्थ स्त्रीमध्ये मानवर्जितः। अपुमानिति विख्यातः षण्ढवद् विचरिष्यसि॥<br><br>1837: एवं दत्त्वार्जुने शापं स्फुरदोष्ठी श्वसन्त्यथ। पुन: प्रत्यागता क्षिप्रमुर्वशी गृहमात्मनः॥<br><br>1838: ततोऽर्जुनस्त्वरमाणश्चित्रसेनमरिंदमः। सम्प्राप्य रजनीवृत्तं तदुर्वश्या यथातथम्॥<br><br>1839: निवेदयामास तदा चित्रसेनाय पाण्डवः। तत्र चैवं यथावृत्तं शापं चैव पुनः पुनः॥<br><br>1840: अवेदयच्च शक्रस्य चित्रसेनोऽपि सर्वशः। तत आनाय्य तनयं विविक्ते हरिवाहनः॥<br><br>1841: सान्त्वयित्वा शुभैर्वाक्यैः स्मयमानोऽभ्यभाषत। सुपुत्राद्य पृथा तात त्वया पुत्रेण सत्तम॥<br><br>1842: ऋषयोऽपि हिधैर्येण जिता वै ते महाभुजा यत् तु दत्तवती शापमुर्वशी तव मानद॥<br><br>1843: स चापि तेऽर्थकृत् तात साधकश्च भविष्यति॥<br><br>1844: अज्ञातवासो वस्तव्यो भवद्भिर्भूतलेऽनघ। वर्षे त्रयोदशे वीर तत्र त्वं क्षपयिष्यसि॥<br><br>1845: तेन नर्तनवेषेण अपुंस्त्वेन तथैव च। वर्षमेकं विहृत्यैव ततः पुंस्त्वमवाप्स्यसि॥<br><br>1846: एवमुक्तस्तु शक्रेण फाल्गुनः परवीरहा। मुदं परमिकां लेभे न च शापं व्यचिन्तयत्॥<br><br>1847: चित्रसेनेन सहितो गन्धर्वेण यशस्विना। रेमे स स्वर्गभवने पाण्डुपुत्रोधनंजयः॥<br><br>1848: इदं यः शृणुयाद् वृत्तं नित्यं पाण्डुसुतस्य वै। न तस्य कामः कामेषु पापकेषु प्रवर्तते॥<br><br>1849: इदममरवरात्मजस्य घोरं शुचि चरितं विनिशम्य फाल्गुनस्य। स्त्रिदिवगता विरमन्ति मानवेन्द्राः॥<br><br>1850: वैशम्पायन उवाच कदाचिदटमानस्तु महर्षिरुत लोमशः। जगाम शक्रभवनं पुरन्दरदिदृक्षया॥<br><br>1851: स समेत्य नमस्कृत्य देवराज महामुनिः। ददर्शार्धासनगतं पाण्डवं वासवस्य हि॥<br><br>1852: ततः शक्राभ्यनुज्ञात आसने विष्टरोत्तरे। निषसाद द्विजश्रेष्ठः पूज्यमानो महर्षिभिः॥<br><br>1853: तस्य दृष्ट्वाभवद् बुद्धिः पार्थमिन्द्रासने स्थितम् कथं नु क्षत्रियः पार्थः शक्रासनमवाप्तवान्॥<br><br>1854: किं त्वस्य सुकृतं कर्म के लोका वै विनिर्जिताः। स एवमनुसम्प्राप्तः स्थानं देवनमस्कृतम्॥<br><br>1855: तस्य विज्ञाय संकल्पं शक्रो वृत्रनिषूदनः। लोमशं प्रहसन् वाक्यमिदमाह शचीपतिः॥<br><br>1856: ब्रह्मर्षे श्रूयतां यत् ते मनसैतद् विवक्षितम्। नायं केवलमर्यो वै मानुषत्वमुपागतः॥<br><br>1857: महर्षे मम पुत्रोऽयं कुन्त्यां जातो महाभुजः। अस्त्रहेतोरिह प्राप्तः कस्पाच्चित् कारणान्तरात्॥<br><br>1858: अहो नैनं भवान् वेत्ति पुराणमृषिसत्तमम्। शृणु मे वदतो ब्रह्मन् योऽयं यच्चास्य कारणम्॥<br><br>1859: नरनारायणौ यौ तौ पुराणावृषिसत्तमौ। ताविमावनुजानीहि हृषीकेशधनंजयौ॥<br><br>1860: विख्यातौ त्रिषु लोकेषु नरनारायणावृषी। कार्यार्थमवतीर्णौ तौ पृथ्वीं पुण्यप्रतिश्रयाम्॥<br><br>1861: यन्न शक्यं सुरैर्द्रष्टुमृषिभिर्वा महात्मभिः। तदाश्रमपदं पुण्यं बदरीनाम विश्रुतम्॥<br><br>1862: स निवासोऽभवद् विप्र विष्णोर्जिष्णोस्तथैव च। यत् प्रववृते गङ्गा सिद्धचारणसेविता॥<br><br>1863: तौ मन्नियोगाद् ब्रह्मर्षे क्षितौ जातौ महाद्युती। भूमे रावतरणं महावीरों करिष्यतः॥<br><br>1864: उद्धृत्ता ह्यसुराः केचिन्निवातकवचा इति। विप्रियेषु स्थितास्माकं वरदानेन मोहिताः॥<br><br>1865: तर्कयन्ते सुरान् हन्तुं बलदर्पसमन्विताः। देवान् न गणयन्त्येते तथा दत्तवरा हि ते॥<br><br>1866: पातालवासिनो रौद्रा दनोः पुत्रा महाबलाः। सर्वदेवनिकाया हि नालं योधयितुं हि तान्॥<br><br>1867: योऽसौ भूमिगतः श्रीमान् विष्णुर्मधुनिषूदनः। कपिलो नाम देवोऽसौ भगवानजितो हरिः॥<br><br>1868: येन पूर्वं महात्मानः खनमाना रसातलम्। दर्शनादेव निहताः सगरस्यात्मजा विभो॥<br><br>1869: तेन कार्यं महत् कार्यमस्माकं द्विजसत्तम। पार्थेन च महायुद्धे समेताभ्यां न संशयः॥<br><br>1870: सोऽसुरान् दर्शनादेव शक्तो हन्तुं सहानुगान्। निवातकवचान् सर्वान् नागानिव महाह्रदे॥<br><br>1871: किं तु नाल्पेन कार्येण प्रबोध्यो मधुसूदनः। तेजसः सुमहाराशिः प्रबुद्धः प्रदहेज्जगत्॥<br><br>1872: अयं तेषां समस्तानां शक्तः प्रतिसमासने। तान् निहत्य रणे शूरः पुनर्यास्यति मानुषान्॥<br><br>1873: भवानस्मन्नियोगेन यातु तावन्महीतलम्। काम्यके द्रक्ष्यसे वीरं निवसन्तं युधिष्ठिरम्॥<br><br>1874: स वाच्यो मम संदेशाद्धर्मात्मा सत्यसंगरः। नोत्कण्ठा फाल्गुने कार्या कृतास्त्रः शीघ्रमेष्यति॥<br><br>1875: नाशुद्धबाहुवीर्येण नाकृतास्त्रेण वा रणे। भीष्मद्रोणादयो युद्धे शक्याः प्रतिसमासितुम्॥<br><br>1876: गृहीतास्त्रो गुडाकेशो महाबाहुर्महामनाः। नृत्यवादित्रगीतानां दिव्यानां पारमीयिवान्॥<br><br>1877: भवानपि विविक्तानि तीर्थानि मनुजेश्वर। भ्रातृभिः सहितः सर्वैर्द्रष्टुमर्हत्यरिंदम॥<br><br>1878: तीर्थेष्वाप्लुत्य पुण्येषु विपाप्मा विगतज्वरः। राज्यं भोक्ष्यसि राजेन्द्र सुखी विगतकल्मष। ॥<br><br>1879: भवांश्चैनं द्विजश्रेष्ठ पर्यटन्तं महीतलम्। त्रातुमर्हति विप्राक्य तपोबलसमन्वितः। ॥<br><br>1880: गिरिदुर्गेषु च सदा देशेषु विषमेषु च। वसन्ति राक्षसा रौद्रास्तेभ्यो रक्षां विधास्यति॥<br><br>1881: एवमुक्तो महेन्द्रेण बीभत्सुरपि लोमशम्। उवाच प्रयतो वाक्यं रक्षेथाः पाण्डुनन्दनम्॥<br><br>1882: यथा गुप्तस्त्वया राजा चरेत् तीर्थानि सत्तम। दानं दद्याद् यथा चैव तथा कुरु महामुने॥<br><br>1883: वैशम्पायन उवाच तथेति सम्प्रतिज्ञाय लोमशः सुमहातपाः। काम्यकं वनमुद्दिश्य समुपायान्महीतलम्॥<br><br>1884: ददर्श तत्र कौन्तेयंधर्मराजमरिदमम्। तापसै भ्रातभिश्चैव सर्वतः परिवारितम्॥<br><br>1885: जनमेजय उवाच अत्यद्भुतमिदं कर्म पार्थस्यामितेजसः। धृतराष्ट्रो महाप्राज्ञः श्रुत्वा विप्र किमब्रवीत्॥<br><br>1886: वैशम्पायन उवाच शक्रलोकगतं पार्थं श्रुत्वा राजाम्बिकासुतः। द्वैपायनादृषिश्रेष्ठात् संजयं वाक्यमब्रवीत्॥<br><br>1887: धृतराष्ट्र उवाच श्रुतं मे सूत कात्स्न्र्येन कर्म पार्थस्यधीमतः। कच्चित् तवापि विदितं याथातथ्येन सारथे॥<br><br>1888: प्रमत्तो ग्राम्यधर्मेषु मन्दात्मा पापनिश्चयः। मम पुत्रः सुदुर्बुद्धिः पृथिवीं घातयिष्यति॥<br><br>1889: यस्य नित्यमृता वाचः स्वैरेष्वपि महात्मनः। त्रैलोक्यमपि तस्य स्याद् योद्धा यस्यधनंजयः॥<br><br>1890: अस्यतः कर्णिनाराचांसतीक्ष्णाग्रांश्च शिलाशितान्। कोऽर्जुनस्याग्रतस्तिष्ठेदपि मृत्युर्जरातिगः॥<br><br>1891: मम पुत्रा दुरात्मानः सर्वे मृत्युवशानुगाः। येषां युद्धं दुराधर्षेः पाण्डवैः प्रत्युपस्थितम्॥<br><br>1892: तथैव च न पश्यामि युधि गाण्डीवधन्वनः। अनिशं चिन्तयानोऽपि य एनमुदियाद् रथी। ॥<br><br>1893: द्रोणकर्णी प्रतीयातां यदि भीष्मोऽपि वा रणे। महान् स्यात् संशयो लोके तत्र पश्यामि नो जयम्। ९॥<br><br>1894: घृणी कर्णः प्रमादी च आचार्यः स्थविरो गुरुः। अमर्षी बलवान् पार्थः संरम्भी दृढविक्रमः॥<br><br>1895: सम्भवेत् तुमुलं युद्धं सर्वशोऽप्यपराजितम्। सर्वे शस्त्रविदः शूराः सर्वं प्राप्ता महद् यशः॥<br><br>1896: अपि सर्वेश्वरत्वं हि ते वाञ्छन्त्यपराजिताः। वधे नूनं भवेच्छान्तिरेतेषां फाल्गुनस्य वा॥<br><br>1897: न तु हन्तार्जुनस्यास्ति जेता वास्य न विद्यते। मन्युस्तस्य कथं शाम्येन्मन्दान् प्रति समुत्थितः॥<br><br>1898: त्रिदशेशसमो वीरः खाण्डवेऽग्निमतर्पयत्। जिगाय पार्थिवान् सर्वान् राजसूये महाक्रतौ॥<br><br>1899: शेषं कुर्याद् गिरेर्वज्रो निपतन् मूर्ध्नि संजय। न तु कुर्युः शराः शेषं क्षिप्तास्तात किरीटिना॥<br><br>1900: यथा हि किरणा भानोस्तपन्तीह चराचरम्। तथा पार्थभुजोत्सृष्टाः शरास्तप्यन्ति मत्सुतान्॥<br><br>1901: अपि तद्रथघोषेण भयार्ता सव्यसाचिनः। प्रतिभाति विदीर्णेव सर्वतो भारती चमूः॥<br><br>1902: यदोद्वहन् प्रवपंश्चैव बाणान् स्थाताऽऽततायी समरे किरीटी। सृष्टोऽन्तकः सर्वहरो विधात्रा भवेद् यथा तद्वदपारणीयः॥<br><br>1903: संजय उवाच यदेतत् कथितं राजंस्त्वया दुर्योधनं प्रति। सर्वमेतद् यथात्त्वं नैतन्मिथ्या महीपते। । मन्युना हि समाविष्टाः पाण्डवास्ते महौजसः। दृष्ट्वा कृष्णां सभां नीतांधर्मपत्नी यशस्विनीम्॥<br><br>1904: दुःशासनस्य ता वाचः श्रुत्वा ते दारुणोदयाः। कर्णस्य च महाराज जुगुप्सन्तीति मे मतिः॥<br><br>1905: श्रुतं हि मे महाराज यथा पार्थेन संयुगे। एकादशतनुः स्थाणुर्धनुषा परितोषितः॥<br><br>1906: कैरातं वेषमास्थाय योधयामास फाल्गुनम्। जिज्ञासुः सर्वदेवेशः कपर्दी भगवान् स्वयम्॥<br><br>1907: तत्रैनं लोकपालास्ते दर्शयामासुरर्जुनम्। अस्त्रहेतोः पराक्रान्तं तपसा कौरवर्षभम्॥<br><br>1908: नैतदुत्सहते चान्यो लब्धुमन्यत्र फाल्गुनात्। साक्षाद् दर्शनमेतेषामीश्वराणां नरो भुवि। ॥<br><br>1909: महेश्वरेण यो राजन् न जीर्णो ह्यष्टमूर्तिना। कस्तमुत्सहते वीरो युद्धे जरयितुं पुमान्॥<br><br>1910: आसादितमिदं घोरं तुमुलं लोमहर्षणम्। द्रौपदी परिकर्षद्भिः कोपयद्धिश्च पाण्डवान्॥<br><br>1911: यत् तु प्रस्फुरमाणौष्ठौ भीमः प्राह वचोऽर्थवत्। दृष्ट्वा दुर्योधनेनोरू द्रौपद्या दर्शितावुभौ॥<br><br>1912: ऊरू भेत्स्यामि ते पाप गदया भीमवेगया। त्रयोदशानां वर्षाणामन्ते दुर्दूतदेविनः॥<br><br>1913: सर्वे प्रहरतां श्रेष्ठाः सर्वे चामिततेजसः। सर्वे सर्वास्त्रविद्वांस देवैरपि सुदुर्जयाः॥<br><br>1914: पन्ये मन्यु समुद्भूताः पुत्राणां तव संयुगे। अन्तं पार्थाः करिष्यन्ति भार्यामर्षसमन्विताः॥<br><br>1915: धृतराष्ट्र उवाच किं कृतं सूत कर्णेन वदता परुषं वचः। पर्याप्तं वैरमेतावद् यत् कृष्णा सा सभां गता॥<br><br>1916: अपीदानीं मम सुतास्तिष्ठेरन् मन्दचेतसः। येषां भ्राता गुरुज्येष्ठो विनये नावतिष्ठते॥<br><br>1917: ममापि वचनं सूत न शुश्रूषति मन्दभाक्। दृष्ट्वा मां चक्षुषा हीनं निर्विचेष्टमचेतसम्॥<br><br>1918: ये चास्य सचिवा मन्दाः कर्णसौबलकादयः। ते तस्य भूयसो दोषान् वर्धयन्ति विचेतसः॥<br><br>1919: स्वैरमुक्ता ह्यपि शरा: पार्थेनामिततेजसा। निर्दहेयुर्मम सुतान् किं पुनर्मन्युनेरिताः॥<br><br>1920: पार्थबाहुबलोत्सृष्टा महाचापविनिःसृताः। दिव्यास्त्रमन्त्रमुदिताः सादयेयुः सुरानपि॥<br><br>1921: यस्य मन्त्री च गोप्ता च सुहच्चैव जनार्दनः। हरिस्त्रैलोक्यनाथः स किं नु तस्य न निर्जितम्॥<br><br>1922: इदं हि सुमहच्चित्रमर्जुनस्येह संजय। महादेवेन बाहुभ्यां यत् समेत इति श्रुति॥<br><br>1923: प्रत्यक्षं सर्वलोकस्य खाण्डवे यत् कृतं पुरा। फाल्गुनेन सहायार्थे वह्नर्दामोदरेण च॥<br><br>1924: सर्वथा न हि मे पुत्राः सहामात्याः ससौबलाः। क्रुद्ध पार्थे च भीमे च वासुदेवे च सात्वते॥<br><br>1925: जनमेजय उवाच यदिदं शोचितं राज्ञाधृतराष्ट्रेण वै मुरे। प्रव्राज्य पाण्डवान् वीरान् सर्वमेतन्निरर्थकम्॥<br><br>1926: कथं च राजा पुत्रं तमुपेक्षेताल्पचेतसम्। दुर्योधनं पाण्डुपुत्रान् कोपयानं महारथान्॥<br><br>1927: किमासीत् पाण्डुपुत्राणां वने भोजनमुच्यताम्। वानेयमथवा कृष्टमेतदाख्यातु नो भवान्॥<br><br>1928: वैशम्पायन उवाच वानेयांश्च मृगांश्चैव शुद्धैर्बाणैर्निपातितान्। ब्राह्मणानां निवेद्याचमभुञ्जन् पुरुषर्षभाः॥<br><br>1929: तांस्तु शूरान् महेष्वासांस्तदा निवसतो वने। अन्वयुाह्मणा राजन् साग्नयोऽनग्नयस्तथा॥<br><br>1930: ब्राह्मणानां सहस्राणि स्रातकानां महात्मनाम्। दश मोक्षविदां तत्र यान् बिभर्ति युधिष्ठिरः॥<br><br>1931: रुरून् कृष्णमृगांश्चैव मेध्यांश्चान्यान् वनेचरान्। बाणैरुन्मथ्य विविधैर्ब्राह्मणेभ्यो न्यवेदयत्॥<br><br>1932: न तत्र कश्चिद् दुर्वर्णो व्याधितो वापि दृश्यते। कृशो वा दुर्बलो वापि दीनो भीतोऽपि वा पुनः॥<br><br>1933: पुत्रानिव प्रियान् भ्रातृज्ञातीनिव सहोदरान्। पुपोष कौरवश्रेष्ठोधर्मराजो युधिष्ठिरः॥<br><br>1934: पतींश्च द्रौपदी सर्वान् द्विजातींश्च यशस्विनी। मातृवद् भोजयित्वाचे शिष्टमाहारयत् तदा॥<br><br>1935: प्राची राजा दक्षिणां भीमसेनो यमौ प्रतीचीमथ वाप्युदीचीम्। धनुर्धराणां सहितो मृगाणां क्षयं चक्रुर्नित्यमेवोपगम्य॥<br><br>1936: तथा तेषां वसतां काम्यके वै विहीनानामर्जुनेनोत्सुकानाम्। रधीयतां जपतां जुह्वतां च॥<br><br>1937: वैशम्पायन उवाच तेषां तच्चरितं श्रुत्वा मनुष्यातीतमद्भुतम्। चिन्ताशोकपरीतात्मा मन्युनाभिपरिप्लुतः॥<br><br>1938: दीर्घमुष्णं च निःश्वस्यधृतराष्ट्रोऽम्बिकासुतः। अब्रवीत् संजयं सूतमामन्त्र्य पुरुषर्षभ॥<br><br>1939: न रात्रौ न दिवा सूत शान्ति प्राप्नोमि वै क्षणम्। संचिन्त्य दुर्नयं घोरमतीतं द्यूतजं हि तत्॥<br><br>1940: तेषामसह्यवीर्याणां शौर्यधैर्यधृति पराम्। अन्योन्यमनुरागं च भ्रातृणामतिमानुषम्॥<br><br>1941: देवपुत्रौ महाभागौ देवराजसमद्युती। नकुलः सहदेवश्च पाण्डवौ युद्धदुर्मदौ॥<br><br>1942: दृढायुधौ दूरपातौ युद्धे च कृतनिश्चयौ। शीघ्रहस्तौ दृढक्रोधौ नित्ययुक्तौ तरस्विनौ॥<br><br>1943: भीमार्जुनौ पुरोधाय यदा तौ रणमूर्धनि। स्थास्येते सिंहविक्रान्तावश्विनाविव दुःसहौ॥<br><br>1944: न शेषमिह पश्यामि मम सैन्यस्य संजय। तौ ह्यप्रतिरथौ युद्धे देवपुत्रौ महारथौ॥<br><br>1945: द्रौपद्यास्तं परिक्लेशं न ऑस्यते त्वमर्षिणौ। वृष्णयोऽथ महेष्वासाः पञ्चाला वा महौजसः॥<br><br>1946: युधि सत्याभिसंधेन वासुदेवेन रक्षिताः। प्रधक्ष्यन्ति रणे पार्थाः पुत्राणां मम वाहिनीम्॥<br><br>1947: रामकृष्णप्रणीतानां वृष्णीनां सूतनन्दन। न शक्यः सहितुं वेगः सर्वैस्तैरपि संयुगे॥<br><br>1948: तेषां मध्ये महेष्वासो भीमो भीमपराक्रमः। शैक्यया वीरघातिन्या गदया विचरिष्यति॥<br><br>1949: तथा गाण्डीवनिर्घोषं विस्फूर्जितमिवाशनेः। गदावेगं च भीमस्य नालं सोढुं नराधिपाः॥<br><br>1950: ततोऽहं सुहृदां वाचो दुर्योधनवशानुगः। स्मरणीयाः स्मरिष्यामि मया या न कृताः पुरा॥<br><br>1951: संजय उवाच व्यतिक्रमोऽयं सुमहांस्त्वया राजन्नुपेक्षितः। समर्थेनापि यन्मोहात् पुत्रस्ते न निवारितः॥<br><br>1952: श्रुत्वा हि निर्जितान् द्यूते पाण्डवान् मधुसूदनः। त्वरितः काम्यके पार्थान् समभावयदच्युतः॥<br><br>1953: द्रुपदस्य तथा पुत्राधृष्टद्युम्नपुरोगमाः। विराटोधृष्टकेतुश्च केकयाश्च महारथाः॥<br><br>1954: तैश्च यत् कथितं राजन् दृष्ट्वा पार्थान् पराजितान् चारेण विदितं सर्वं तन्मयाऽऽवेदितं च ते॥<br><br>1955: समागम्य वृतस्तत्र पाण्डवैर्मधुसूदनः। सारथ्ये फाल्गुनस्याजौ तथेत्याह च तान् हरिः॥<br><br>1956: अमर्षितो हि कृष्णोऽपि दृष्ट्वा पार्थांस्तथा गतान्। कृष्णाजिनोत्तरासंगानब्रवीच्च युधिष्ठिरम्॥<br><br>1957: या सा समृद्धिः पार्थानामिन्द्रप्रस्थे बभूव ह। राजसूये मया दृष्टा नृपैरन्यैः सुदुर्लभा॥<br><br>1958: यत्र सर्वान् महीपालाञ्छस्त्रतेजोभयातिान्। सवङ्गाङ्गान् सपौण्ड्रोड्रान् सचोलद्रवाडिा-ध्रकान्॥<br><br>1959: सागरानूपकांश्चैव ये च प्रान्ताभिवासिनः। सिंहलान् बर्बरान् म्लेच्छान् ये च लङ्कानिवासिनः। । पश्चिमानि च राष्ट्राणि शतशः सागरान्तिकान्। पह्नवान् दरदान् सर्वान् किरातान् यवनाञ्छकान्॥<br><br>1960: हारहूणांश्च चीनांश्च तुषारान् सैन्धवांस्तथा। जागुडान् रामठान् मुण्डान् स्त्रीराज्यमथ तङ्गणान्॥<br><br>1961: केकयान् मालवांश्चैव तथा काश्मीरकानपि। अद्राक्षमहमाहूतान् यज्ञे ते परिवेषकान्॥<br><br>1962: सा ते समृद्धिरात्ता चपला प्रतिसारिणी। आदाय जीवितं तेषामहरिष्यामि तामहम्॥<br><br>1963: रामेण सह कौरव्य भीमार्जुनयमैस्तथा। अक्रूरगदसाम्बैश्च प्रद्युम्नेनाहुकेन च। ॥<br><br>1964: धृष्टद्युम्नेन वीरेण शिशुपालात्मजेन च। दुर्योधनं रणे हत्वा सद्यः कर्णं च भारत॥<br><br>1965: दुःशासनं सौबलेयं यश्चान्यः प्रतियोत्स्यते। ततस्त्वं हास्तिनपुरे भ्रातृभिः सहितो वसन्। ॥<br><br>1966: धार्तराष्ट्रीं श्रियं प्राप्य प्रशाधि पृथिवीमिमाम्। अथैनमब्रवीद् राजा तस्मिन् वीरसमागमे॥<br><br>1967: शृण्वत्स्वेतेषु वीरेषुधृष्टद्युम्नमुखेषु च। युधिष्ठिर उवाच प्रतिगृहणामि ते वाचमिमां सत्यां जनार्दन॥<br><br>1968: अमित्रान् मे महाबाहो सानुबन्धान् हनिष्यसि। वर्षात् त्रयोदशादूर्ध्वं सत्यं मां कुरु केशव॥<br><br>1969: प्रतिज्ञातो वने वासो राजमध्ये मया ह्ययम्। तद्धर्मराजवचनं प्रतिश्रुत्य सभासदः॥<br><br>1970: धृष्टद्युम्नपुरोगास्ते शमयामासुरञ्जसा। केशवं मधुरैर्वाक्यैः कालयुक्तैरमर्षितम्॥<br><br>1971: पाञ्चालीं प्राहुरक्लिष्टां वासुदेवस्य शृण्वतः। दुर्योधनस्तव क्रोधाद् देवि त्यक्ष्यति जीवितम्॥<br><br>1972: प्रतिजानीमहे सत्यं मा शुचो वरवर्णिनी। ये स्म तेऽक्षजितां कृष्णे दृष्ट्वा त्वां प्राहसंस्तदा मांसानि तेषां खादन्तो हरिष्यन्ति वृकद्विजाः॥<br><br>1973: पास्यन्ति रुधिरं तेषां गृध्रा गोमायवस्तथा। उत्तमाङ्गानि कर्षन्तो यैः कृष्टासि सभातले॥<br><br>1974: तेषां द्रक्ष्यसि पाञ्चाली गात्राणि पृथिवीतले। क्रव्यादैः कृष्यमाणानि भक्ष्यमाणानि चासकृत्॥<br><br>1975: परिक्लिष्टासि यैस्तत्र यैश्चासि समुपेक्षिता। तेषामुत्कृत्तशिरसां भूमिः पास्यति शोणितम्॥<br><br>1976: एवं बहुविधा वाचस्त ऊचुर्भरतर्षभ। सर्वे तेजस्विनः शूराः सर्वे चाहतलक्षणाः॥<br><br>1977: तेधर्मराजेन वृता वर्षादूर्ध्वं त्रयोदशात्। पुरस्कृत्योपयास्यन्ति वासुदेवं महारथाः॥<br><br>1978: रामश्च कृष्णश्चधनंजयश्च प्रद्युम्नसाम्बौ युयुधानभीमौ। माद्रीसुतौ केकयराजपुत्राः पाञ्चालपुत्राः सह मत्स्यराज्ञा॥<br><br>1979: एतान् सर्वान् लोकवीरानजेयान् महात्मनः सानुबन्धान ससैन्यान्। को जीवितार्थी समरेऽभ्युदीयात् क्रुद्धान् सिंहान् केसरिणो यथैव॥<br><br>1980: धृतराष्ट्र उवाच यन्माब्रवीद विदुरो द्यूतकाले त्वं पाण्डवाञ्जेष्यसि चेन्नरेन्द्र। ध्रुवं कुरूणामयमन्तकालो महाभयो भविता शोणितौघः॥<br><br>1981: मन्ये तथा तद् भवितेति सूत यथा क्षत्ता प्राह वचः पुरा माम्। असंशयं भविता युद्धमेतद् गते काले पाण्डवानां यथोक्तम्॥<br><br>1982: जनमेजय उवाच अस्त्रहेतोर्गते पार्थे शक्रलोकं महात्मनि। युधिष्ठिरप्रभृतयः किमकुर्वत पाण्डवाः॥<br><br>1983: वैशम्पायन उवाच अस्त्रहेतोर्गते पार्थे शक्रलोकं महात्मनि। आवसन् कृष्णया साधु काम्यके भरतर्षभाः॥<br><br>1984: ततः कदाचिदेकान्ते विविक्त इव शाद्वले। दुःखार्ता भरतश्रेष्ठा निषेदुः सह कृष्णया॥<br><br>1985: धनंजयं शोचमानाः साश्रुकण्ठाः सुदुःखिताः। तद्वियोगार्दितान् सर्वाञ्छोकः समभिपुप्लुवे॥<br><br>1986: धनंजयवियोगाच्च राज्यभ्रंशाच्च दुःखिताः। अथ भीमो महाबाहुर्युधिष्ठिरमभाषत॥<br><br>1987: निदेशात् ते महाराज गतोऽसौ भरतर्षभः। अर्जुनः पाण्डुपुत्राणां यस्मिन् प्राणाः प्रतिष्ठिताः॥<br><br>1988: यस्मिन् विनष्टे पाञ्चालाः सह पुत्रैस्तथा वयम्। सात्यकिर्वासुदेवश्च विनश्येयुर्न संशयः॥<br><br>1989: योऽसौ गच्छतिधर्मात्मा बहून् क्लेशान् विचिन्तयन् भवन्नियोगाद् बीभत्सुस्ततो दुःखतरं नु किम्॥<br><br>1990: यस्य बाहू समाश्रित्य वयं सर्वे महात्मनः। मन्यामहे जिताना तौ परान् प्राप्ता च मेदिनीम्॥<br><br>1991: यस्य प्रभावान्न मया सभामध्येधनुष्मतः। नीता लोसममुं सर्वेधार्तराष्ट्राः ससौबलाः॥<br><br>1992: ते वयं बाहुबलिनः क्रोधमुत्थितमात्मनः। सहामहे भवन्मूलं वासुदेवेन पालिताः॥<br><br>1993: वयं हि सह कृष्णेन हत्वा कर्णमुखान् परान्। स्वबाहुविजितां कृत्स्ना प्रशासेम वसुन्धराम्॥<br><br>1994: भवतो द्यूतदोषेण सर्वे वयमुपप्लुताः। अहीनपौरुषा बाला बलिभिर्बलवत्तराः॥<br><br>1995: क्षात्रधर्म महाराज त्वमवेक्षितुमर्हसि। न हिधर्मो महाराज क्षत्रियस्य वनाश्रयः॥<br><br>1996: राज्यमेव परंधर्मं क्षत्रियस्य विदुर्बुधाः। स क्षत्रधर्मविद् राजा माधर्म्यान्नीनशः पथः॥<br><br>1997: प्राग् द्वादशसमा राजन्धार्तराष्ट्रान् निहन्महि। निवर्त्य च वनात् पार्थमानाय्य च जनार्दनम्॥<br><br>1998: व्यूढानीकान् महाराज जवनेव महामते। धार्तराष्ट्रानमुं लोकं गमयामि विशाम्पते। ॥<br><br>1999: सर्वानहं हनिष्यामिधार्तराष्ट्रान् ससौबलान्। दुर्योधनं च कर्णं च यो वान्यः प्रतियोत्स्यते॥<br><br>2000: मया प्रशमिते पश्चात् त्वमेष्यसि वनात् पुनः। एवं कृते न ते दोषा भविष्यन्ति विशाम्पते॥<br><br>2001: यज्ञैश्च विविधैस्तात कृतं पापमरिंदम। अवधूय महाराज गच्छेम स्वर्गमुत्तमम्॥<br><br>2002: एवमेतद् भवेद् राजन् यदि राजा न बालिशः। अस्माकं दीर्घसूत्रः स्याद् भवान्धर्मपरायणः॥<br><br>2003: निकृत्या निकृतिप्रज्ञा हन्तव्या इति निश्चयः। न हि नैकृतिकं हत्वा निकृत्या पापमुच्यते॥<br><br>2004: तथा भारतधर्मेषुधर्मज्ञैरिह दृश्यते। अहोरात्रं महाराज तुल्यं संवत्सरेण ह॥<br><br>2005: तथैव वेदवचनं श्रूयते नित्यदा विभो। संवत्सरो महाराज पूर्णो भवति कृच्छ्रतः॥<br><br>2006: यदि वेदाः प्रमाणास्ते दिवसादूर्ध्वमच्युत। त्रयोदश समाः कालो ज्ञायतां परिनिष्ठितः॥<br><br>2007: कालो दुर्योधनं हन्तुं सानुबन्धमरिंदम। एकाचां पृथिवीं सर्वां पुरा राजन् करोति सः॥<br><br>2008: द्यूतप्रियेण राजेन्द्र तथा तद् भवता कृतम्। प्रायेणाज्ञातचर्यायां वयं सर्वे निपातिताः॥<br><br>2009: न तं देशं प्रपश्यामि यत्र सोऽस्मान् सुदुर्जनः। न विज्ञास्यति दुष्टात्मा चारैरिति सुयोधनः॥<br><br>2010: अधिगम्य च सर्वान् नो वनवासमिमं ततः। प्रव्राजयिष्यति पुनर्निकृत्याधमपूरुषः॥<br><br>2011: यद्यस्मानभिगच्छेत पापः स हि कथंचन। अज्ञातचर्यामुत्तीर्णान् दृष्ट्वा च पुनराह्वयेत्॥<br><br>2012: द्यूतेन ते महाराज पुन तमवर्तत। भवांश्च पुनराहतो द्यूते नैवापनेष्यति॥<br><br>2013: स तथाक्षेषु कुशलो निश्चितो गतचेतनः। चरिष्यसि महाराज वनेषु वसतीः पुनः॥<br><br>2014: यद्यस्मान् सुमहाराज कृपणान् कर्तुमर्हसि। यावज्जीवमवेक्षस्व वेदधर्मांश्च कृत्स्नशः॥<br><br>2015: निकृत्या निकृतिप्रज्ञो हन्तव्य इति निश्चयः। अनुज्ञातस्त्वया गत्वा यावच्छक्ति सुयोधनम्॥<br><br>2016: यथैव कक्षमुत्सृष्टो दहेदनिलसारथिः। हनिष्यामि तथा मन्दमनुजानातु मे भवान्॥<br><br>2017: वैशम्पायन उवाच एवं ब्रुवाणं भीमं तुधर्मराजो युधिष्ठिरः। उवाच सान्त्वयन् राजा मूर्युपाघ्राय पाण्डवम्॥<br><br>2018: असंशयं महाबाहो हनिष्यसि सुयोधनम्। वर्षात् त्रयोदशादूर्ध्वं सह गाण्डीवधन्वना॥<br><br>2019: यत् त्वमाभाषसे पार्थ प्राप्तः काल इति प्रभो। अनृतं नोत्सहे वक्तुं न ह्येतन्मम विद्यते॥<br><br>2020: अन्तरेणापि कौन्तेय निकृति पापनिश्चयम्। हन्ता त्वमसि दुर्धर्ष सानुबन्धं सुयोधनम्॥<br><br>2021: एवं ब्रुवति भीमं तुधर्मराजे युधिष्ठिरे। आजगाम महाभागो बृहदश्वो महानृषिः॥<br><br>2022: तमभिप्रेक्ष्यधर्मात्मा सम्प्राप्तधर्मचारिणम्। शास्त्रवन्मधुपर्केण पूजयामासधर्मराट्॥<br><br>2023: आश्वस्तं चैनमासीनमुपासीनो युधिष्ठिरः। अभिप्रेक्ष्य महाबाहुः कृपणं बह्वभाषत॥<br><br>2024: अक्षयूते च भगवन्धनं राज्यं च मे हृतम्। आहूय निकृतिप्रज्ञैः कितवैरक्षकोविदैः॥<br><br>2025: अनक्षज्ञस्य हि सतो निकृत्या पापनिश्चयैः। भार्या च मे सभां नीता प्राणेभ्योऽपि गरीयसी॥<br><br>2026: पुन तेन मां जित्वा वनवासं सुदारुणम्। प्रावाजयन् महारण्यमजिनैः परिवारितम्॥<br><br>2027: अहं वने दुर्वसतीर्वसन् परमदुःखितः। अक्षयूताधिकारे च गिरः शृण्वन् सुदारुणाः॥<br><br>2028: आतोनां सुहृदां वाचो द्यूतप्रभृति शंसताम्। अहं हृदि श्रिताः स्मृत्वा सर्वरात्रीविचिन्तयन्॥<br><br>2029: यस्मिश्चैव समस्तानां प्राणा गाण्डीवधन्वनि। विना महात्मना तेन गतसत्त्व इवाभवम्॥<br><br>2030: कदा द्रक्ष्यामि बीभत्सुं कृतास्त्रं पुनरागतम्। प्रियवादिनमक्षुद्रं दयायुक्तमतन्द्रितः॥<br><br>2031: अस्ति राजा मया कश्चिदल्पभाग्यतरो भुवि। भवता दृष्टपूर्वो वा श्रुतपूर्वोऽपि वा क्वचित्। न मत्तो दुःखिततरः पुमानस्तीति मे मतिः॥<br><br>2032: बृहदश्व उवाच यद् ब्रवीषि महाराज न मत्तो विद्यते क्वचित्। अल्पभाग्यतरः कश्चित् पुमानस्तीति पाण्डव॥<br><br>2033: अत्र ते वर्णयिष्यामि यदि शुश्रूषसेऽनघ। यस्त्वत्तो दुःखितारो राजाऽऽसीत् पृथिवीपते॥<br><br>2034: वैशम्पायन उवाच अथैनमब्रवीद् राजा ब्रवीतु भगवानिति। इमामवस्थां सम्प्राप्तं श्रोतुमिच्छामि पार्थिवम्॥<br><br>2035: बृहदश्व उवाच शृणु राजन्नवहितः सह भ्रातृभिरच्युत। यस्त्वत्तो दुःखिततरो राजाऽऽसीत् पृथिवीपते॥<br><br>2036: निषधेषु महीपालो वीरसेन इति श्रुतः। तस्य पुत्रोऽभवन्नामा नलोधर्मार्थकोविदः॥<br><br>2037: स निकृत्या जितो राजा पुष्करेणेति नः श्रुतम्। वनवासं सुदुःखार्तो भार्यया न्यवसत् सह॥<br><br>2038: न तस्य दासा न रथो न भ्राता न च बान्धवाः। वने निवसतो राजच्छिष्यन्ते स्म कदाचन॥<br><br>2039: भवान् हि संवृतो वीरैर्धातृभिर्देवसम्मितैः। ब्रह्मकल्पैर्द्विजावयैश्च तस्मान्नार्हसि शोचितुम्॥<br><br>2040: युधिष्ठिर उवाच विस्तरेणाहमिच्छामि नलस्य सुमहात्मनः। चरितं वदतां श्रेष्ठ तन्ममाख्यातुमर्हसि॥<br><br>2041: बृहदश्व उवाच आसीद् राजा नलो नाम वीसेनसुतो बली। उपपन्नो गुणैरिष्टै रूपवानश्वकोविदः॥<br><br>2042: अतिष्ठन्मनुजेन्द्राणां मूर्ध्नि देवपतिर्यथा। उपर्युपरि सर्वेषामादित्य इव तेजसा॥<br><br>2043: ब्रह्मण्यो वेदविच्छूरो निषधेषु महीपतिः। अक्षप्रियः सत्यवादी महानक्षौहिणीपतिः॥<br><br>2044: ईप्सितो वरनारीणामुदारः संयतेन्द्रियः। रक्षिताधन्विनां श्रेष्ठः साक्षादिव मनुः स्वयम्॥<br><br>2045: तथैवासीद् विदर्भेषु भीमो भीमपराक्रमः। शूरः सर्वगुणैर्युक्तः प्रजाकामः स चाप्रजः॥<br><br>2046: स प्राजर्थे परं यत्नमकरोत् सुसमाहितः। तमभ्यगच्छद् ब्रह्मर्षिर्दमनो नाम भारत॥<br><br>2047: तं स भीमः प्रजाकामस्तोषयामासधर्मवित्। महिष्या सह राजेन्द्र सत्कारेण सुवर्चसम्॥<br><br>2048: तस्मै प्रसन्नो दमनः सभार्याय वरं ददौ। कन्यारत्नं कुमारांश्च त्रीनुदारान् महायशाः॥<br><br>2049: दमयन्ती दमं दान्तं दमनं च सुवर्चसम्। उपपन्नान् गुणैः सर्वैर्भीमान् भीमपराक्रमान्॥<br><br>2050: दमयन्ती तु रूपेण तेजसा यशसा श्रिया। सौभाग्येन च लोकेषु यशः प्राप्त सुमध्यमा॥<br><br>2051: अथ तां वयसि प्राप्ते दासीनां समलंकृताम्। शतं शतं सखीनां च पर्युपासच्छचीमिव॥<br><br>2052: तत्र स्म राजते भैमी सर्वाभरणभूषिता। सखीमध्येऽनवद्याङ्गी विद्युत्सौदामनी यथा॥<br><br>2053: अतीव रूपसम्पन्ना श्रीरिवायतलोचना। न देवेषु न यक्षेषु तादृग् रूपवती क्वचित्॥<br><br>2054: मानुषेष्वपि चान्येषु दृष्टपूर्वाथवा श्रुता। चित्तप्रसादनी बाला देवानामपि सुन्दरी॥<br><br>2055: नलश्च नरशार्दूलो लोकेष्वप्रतिमो भुवि। कन्दर्प इव रूपेण मूर्तिमानभवत् स्वयम्॥<br><br>2056: तस्याः समीपे तु नलं प्रशशंसुः कुतूहलात्। नैषधस्य समीपे तु दमयन्तीं पुनः पुनः॥<br><br>2057: तयोरदृष्टः कामोऽभूच्छृण्वतोः सततं गुणान्। अन्योन्यं प्रति कौन्तेय स व्यवर्धत हृच्छयः॥<br><br>2058: अशक्नुवन् नलः कामं तदाधारयितुं हृदा। अन्तःपुरसमीपस्थे वन आस्ते रहोगतः॥<br><br>2059: न ददर्श ततो हंसान् जातरूपपरिष्कृतान्। वने विचरतां तेषामेकं जचाह पक्षिणम्॥<br><br>2060: ततोऽन्तरिक्षगो वाचं व्याजहार नलं तदा। हन्तव्योऽस्मि न ते राजन् करिष्यामि तव प्रियम्। २०॥<br><br>2061: दमयन्तीसकाशे त्वां कथयिष्यामि नैषध। यथा त्वदन्यं पुरुषं न सा मंस्यति कर्हिचित्॥<br><br>2062: एवमुक्तस्ततो हंसमुत्ससर्ज महीपतिः। ते तु हंसाः समुत्पत्य विदर्भानगमंस्ततः॥<br><br>2063: विदर्भनगरौं गत्वा दमयन्त्यास्तदान्तिके। निपेतुस्ते गरुत्मन्तः सा ददर्श च तान् खगान्॥<br><br>2064: सा तानद्भुतरूपान् वै दृष्ट्वा सखिगणावृता। हृष्टा ग्रहीतुं खगमांस्त्वरमाणोपचक्रमे॥<br><br>2065: अथ हंसा विससृपुः सर्वतः प्रमदावने। एकैकशस्तदा कन्यास्तान् हंसान् समुपाद्रवन्॥<br><br>2066: दमयन्ती तु यं हंसं समुपाधावदन्तिके। स मानुषी गिरं कृत्वा दमयन्तीमथाब्रवीत्॥<br><br>2067: दमयन्ति नलो नाम निषधेषु महीपतिः। अश्विनोः सदृशो रूपे न समास्तस्य मानुषाः॥<br><br>2068: कन्दर्प इव रूपेण मूर्तिमानभवत् स्वयम्। तस्य वै यदि भार्या त्वं भवेथा वरवर्णिनी॥<br><br>2069: सफलं ते भवेज्जन्म रूपं चेदं सुमध्यमे। वयं हि देवगन्धर्वमनुष्योरगराक्षसान्॥<br><br>2070: दृष्टवन्तो न चास्माभिर्दृष्टपूर्वस्तथाविधः। त्वं चापि रत्नं नारीणां नरेषु च नलो वरः॥<br><br>2071: विशिष्टया विशिष्टेन संगमो गुणवान् भवेत्। एवमुक्ता तु हंसेन दमयन्ती विशांपते॥<br><br>2072: अब्रवीत् तत्र तं हंसं त्वमप्येवं नले वद। तथेत्युक्त्वाण्डजः कन्या विदर्भस्य विशाम्पते। पुनरागम्य निषधान् नले सर्वं न्यवेदयत्॥<br><br>2073: बृहदश्च उवाच दमयन्ती तु तच्छ्रुत्वा वचो हंसस्य भारत। ततः प्रभृति न स्वस्था नलं प्रति बभूव सा॥<br><br>2074: ततश्चिन्तापरा दीना विवर्णवदना कृशा। बभूव दमयन्ती तु निःश्वासपरमा तदा॥<br><br>2075: ऊर्ध्वदृष्टिानपरा बभूवोन्मत्तदर्शना। पाण्डुवर्णा क्षणेनाथ हृच्छयाविष्टचेतना॥<br><br>2076: न शय्यासनभोगेषु रतिं विन्दति कर्हिचित्। न नक्तं न दिवा शेते हाहेति रुदती पुनः॥<br><br>2077: तामस्वस्थां तदाकारां सख्यस्ता जजुरिङ्गितः। ततो विदर्भपतये दमयन्त्याः सखीजनः॥<br><br>2078: न्यवेदयत् तामस्वस्थां दमयन्ती नरेश्वरे। तच्छ्रुत्वा नृपतिर्भीमो दमयन्ती सखीगणात्॥<br><br>2079: चिन्तयामास तत् कार्यं सुमहत् स्वां सुतां प्रति। किमर्थं दुहिता मेऽद्य नातिस्वस्थेव लक्ष्यते॥<br><br>2080: स समीक्ष्य महीपाल: स्वां सुतां प्राप्तयौवनाम्। अपश्यदात्मना कार्यं दमयन्त्याः स्वयंवरम्॥<br><br>2081: तेषां भीमो महाबाहुः स संनिमन्त्रयामास महीपालान् विशाम्पतिः। एषोऽनुभूयतां वीरा: स्वयंवर इति प्रभो॥<br><br>2082: श्रुत्वा तु पार्थिवाः सर्वे दमयन्त्याः स्वयंवरम्। अभिजग्मुस्ततो भीमं राजानो भीमशासनात्॥<br><br>2083: हस्त्यश्वरथघोषेण पूरयन्तो वसुन्धराम्। विचित्रमाल्याभरणैर्बलैर्दृश्यैः स्वलंकृतैः॥<br><br>2084: पार्थिवानां महात्मनाम्। यथार्हमकरोत् पूजां तेऽवसंस्तत्र पूजिताः॥<br><br>2085: एतस्मिन्नेव काले तु सुराणामृषिसत्तमौ। अटमानौ महात्मानाविन्द्रलोकमितो गतौ॥<br><br>2086: नारदः पर्वतश्चैव महाप्राज्ञौ महाव्रतौ। देवराजस्य भवनं विविशाते सुपूजितौ॥<br><br>2087: तावर्चयित्वा मघवा ततः कुशलमव्ययम्। पप्रच्छानामयं चापि तयोः सर्वगतं विभुः॥<br><br>2088: नारद उवाच आवयोः कुशलं देव सर्वत्रगतमीश्वर। लोके च मघवन् कृत्स्ने नृपाः कुशलिनो विभो॥<br><br>2089: बृहदश्व उवाच नारदस्य वचः श्रुत्वा पप्रच्छ बलवृत्रहा। धर्मज्ञाः पृथिवीपालास्त्यक्तजीवितयोधिनः॥<br><br>2090: शस्त्रेण निधनं काले ये गच्छन्त्यपराङ्मुखाः। अयं लोकोऽक्षयस्तेषां यथैव मम कामधुक्॥<br><br>2091: क्व नु ते क्षत्रियाः शूरा न हि पश्यामि तानहम्। आगच्छतो महीपालान् दयितानतिथीन् मम॥<br><br>2092: एवमुक्तस्तु शक्रेण नारदः प्रत्यभाषत। नारद उवाच शृणु मे मघवन् येन न दृश्यन्ते महीक्षितः॥<br><br>2093: विदर्भराज्ञो दुहिता दमयन्तीति विश्रुता। रूपेण समतिक्रान्ता पृथिव्यां सर्वयोषितः॥<br><br>2094: तस्याः स्वयंवरः शक्र भविता न चिरादिव। तत्र गच्छन्ति राजानो राजपुत्राश्च सर्वशः॥<br><br>2095: तां रत्नभूतां लोकस्य प्रार्थयन्तो महीक्षितः। काक्षन्ति स्म विशेषेण बलवृत्रनिषूदन॥<br><br>2096: एतस्मिन् कथ्यमाने तु लोकपालाश्च साग्निकाः। आजग्मुर्देवराजस्य समीपममरोत्तमाः॥<br><br>2097: ततस्ते सुश्रुवुः नारदस्य वचो महत्। श्रुत्वैव चाब्रुवन् हृष्टा गच्छामो वयमप्युत। ॥<br><br>2098: ततः सर्वे महाराज सगणा: सहवाहनाः। विदर्भानभिजग्मुस्ते यतः सर्वे महीक्षितः॥<br><br>2099: नलोऽपि राजा कौन्तेय श्रुत्वा राज्ञां समागमम्। अभ्यगच्छददीनात्मा दमयन्तीमनुव्रतः॥<br><br>2100: अथ देवाः पथि नलं ददृशुर्भूतले स्थितम्। साक्षादिव स्थितं मूर्त्या मन्मथं रूपसम्पदा॥<br><br>2101: तं दृष्ट्वा लोकपालास्ते भ्राजमानं यथा रविम्। तस्युर्विगतसंकल्पा विस्मिता रूपसम्पदा॥<br><br>2102: ततोऽन्तरिक्षे विष्टभ्य विमानानि दिवौकसः। अब्रुवन् नैषधं राजन्नवतीर्य नभस्तलात्॥<br><br>2103: भो भो निषधराजेन्द्र नल सत्यव्रतो भवान्। अस्माकं कुरु साहाय्यं दूतो भव नरोत्तम॥<br><br>2104: बृहदश्व उवाच तेभ्यः प्रतिज्ञाय नल: करिष्य इति भारत। अर्थतान् परिपप्रच्छ कृताञ्जलिरुपस्थितः॥<br><br>2105: के वै भवन्तः कश्चासौ यस्याहं दूत ईप्सितः। किं च तद् वो मया कार्यं कथयध्वं यथातथम्॥<br><br>2106: एवमुक्तो नैषधेन मघवानभ्यभाषत। अमरान् वै निबोधास्मान् दमयन्त्यर्थमागतान्॥<br><br>2107: अहमिन्द्रोऽयमग्निश्च तथैवायमपां पतिः। शरीरान्तकरो नृणां यमोऽयमपि पार्थिव॥<br><br>2108: त्वं वै समागतानस्मान् दमयन्त्यै निवेदय। लोकपाला महेन्द्राधाः समायान्ति दिदृक्षवः॥<br><br>2109: प्राप्तुमिच्छन्ति देवास्त्वां शक्रोऽग्निर्वरुणो यमः। तेषामन्यतम् देवं पतित्वे वरयस्व ह॥<br><br>2110: एवमुक्तः स शक्रेण नलः प्राञ्जलिरब्रवीत्। एकार्थं समुपेतं मां न प्रेषयितुमर्हथ॥<br><br>2111: कथं तु जातसंकल्प: स्त्रियमुत्सृजते पुमान्। परार्थमीदृशं वक्तुं तत् क्षमन्तु महेश्वरराः॥<br><br>2112: देवा ऊचुः करिष्य इति संश्रुत्य पूर्वमस्मासु नैषध। न करिष्यसि कस्मात् त्वं व्रज नैषध मा चिरम्॥<br><br>2113: वृहदश्व उवाच एवमुक्तः स देवैस्तैर्नैषधः पुनरब्रवीत्। सुरक्षितानि वेश्मानि प्रवेष्टुं कथमुत्सहे॥<br><br>2114: प्रवेक्ष्यसीति तं शक्रः पुनरेवाभ्यभाषत। जगाम स तथेत्युक्त्वा दमयन्त्या निवेशनम्॥<br><br>2115: ददर्श तत्र वैदर्भी सखीगणसमावृताम्। श्रिया च वरवर्णिनीम्॥<br><br>2116: देदीप्यमानां वपुषा अतीवसुकुमाराङ्गीं तनुमध्यां सुलोचनाम्। आक्षिपन्तीमिव प्रभां शशिनः स्वेन तेजसा॥<br><br>2117: तस्य दृष्ट्वैव बवृधे कामस्तां चारुहासिनीम्। सत्यं चिकीर्षमाणस्तुधारयामास हच्छयम्॥<br><br>2118: ततस्ता नैषधं दृष्ट्वा सम्भ्रान्ताः परमाङ्गनाः। आसनेभ्यः समुत्पेतुस्तेजसा तस्यधर्षिताः॥<br><br>2119: प्रशशंसुश्च सुप्रीता नलं ता विस्मयान्विताः। न चैनमभ्यभाषन्त मनोभिस्त्वभ्यपूजयन्॥<br><br>2120: अहो रूपमहो कान्तिरहोधैर्य महात्मनः। कोऽयं देवोऽथवा यक्षो गन्धर्वो वा भविष्यति॥<br><br>2121: न तास्तं शक्नुवन्ति स्म व्याहर्तुमपि किंचन। तेजसाधर्षितास्तस्य लज्जावत्यो वराङ्गनाः॥<br><br>2122: अथैनं स्मयमानं तु स्मितपूर्वाभिभाषिणी। दमयन्ती नलं वीरमभ्यभाषत विस्मिता॥<br><br>2123: कस्त्वं सर्वानवद्याङ्ग मम हृच्छयवर्धन। प्राप्तोऽस्यमरवद् वीर ज्ञातुमिच्छामि तेऽनघ। ॥<br><br>2124: कथमागमनं चेह कथं चासि न लक्षितः। सुरक्षितं हि मे वेश्म राजा चैवोचशासनः॥<br><br>2125: एवमुक्तस्तु वैदा नलस्तां प्रत्युवाच ह। नल उवाच नलं मां विद्धि कल्याणि देवदूतमिहागतम्॥<br><br>2126: देवास्त्वां प्राप्तुमिच्छन्ति शक्रोऽचिर्वरुणो यमः। तेषामन्यतमं देवं पतिं वरय शोभने। ॥<br><br>2127: तेषामेव प्रभावेण प्रविष्टोऽहमलक्षितः। प्रविशन्तं न मां कश्चिदपश्यन्नाप्यवारयत्॥<br><br>2128: एतदर्थमहं भद्रे प्रेषितः सुरसत्तमैः। एतच्छ्रुत्वा शुभे बुद्धिं प्रकुरुष्व यथेच्छसि॥<br><br>2129: बृहदश्व उवाच सा नमस्कृत्य देवेभ्यः प्रहस्य नलमब्रवीत्। प्रणयस्व यथाश्रद्धं राजन् किं करवाणि ते॥<br><br>2130: अहं चैव हि यच्चान्यन्ममास्ति वसु किंचन। तत् सर्वं तव विश्रब्धं कुरु प्रणयमीश्वर॥<br><br>2131: हंसानां वचनं यत् तु तन्मां दहति पार्थिव। त्वत्कृते हि मया वीर राजानः संनिपातिता:॥<br><br>2132: यदि त्वं भजमानां मां प्रत्याख्यास्यसि मानद। विषमग्नि जलं रज्जुमास्थास्ये तव कारणात्॥<br><br>2133: एवमुक्तस्तु वैदा नलस्तां प्रत्युवाच हा तिष्ठत्सु लोकपालेषु कथं मानुषमिच्छसि॥<br><br>2134: येषामहं लोककृतामीश्वराणां महात्मनाम्। न पादरजसा तुल्यो मनस्ते तेषु वर्तताम्॥<br><br>2135: विप्रियं ह्याचरन् मयों देवानां मृत्युमृच्छति। त्राहि मामनवद्याङ्गि वरयस्व सुरोत्तमान्॥<br><br>2136: विरजांसि च वासांसि दिव्याश्चित्रा: स्रजस्तथा। भूषणानि तु मुख्यानि देवान् प्राप्य तु भुक्ष्व वै॥<br><br>2137: य इमां पृथिवीं कृत्स्नां संक्षिप्य चसते पुनः। हुताशमीशं देवानां का तं न वरयेत् पतिम्॥<br><br>2138: यस्य दण्डभयात् सर्वे भूतग्रमाः समागताः। धर्ममेवानुरुध्यन्ति का तं न वरयेत् पतिम्॥<br><br>2139: धर्मात्मानं महात्मानं दैत्यदानवमर्दनम्। महेन्द्रं सर्वदेवानां का तं न वरयेत् पतिम्॥<br><br>2140: क्रियतामविशङ्केन मनसा यदि मन्यसे। वरुणं लोकपालानां सुहृद्वाक्यमिदं शृणु॥<br><br>2141: नैषधेनैवमुक्ता सा दमयन्ती वचोऽब्रवीत्। समाप्लुताभ्यां नेत्राभ्यां शोकजेनाथ वारिणा॥<br><br>2142: देवेभ्योऽहं नमस्कृत्य सर्वेभ्यः पृथिवीपते। वृणे त्वामेव भर्तारं सत्यमेतद् ब्रवीमि ते॥<br><br>2143: तामुवाच ततो राजा वेपमानां कृताञ्जलिम्। दौत्येनागत्य कल्याणि तथा भद्रे विधीयताम्॥<br><br>2144: कथं ह्यहं प्रतिश्रुत्य देवतानां विशेषतः। परार्थे यत्नमारभ्य कथं स्वार्थमिहोत्सहे॥<br><br>2145: एषधर्मो यदि स्वार्थो ममापि भविता ततः। एवं स्वार्थं करिष्यामि तथा भद्रे विधीयताम्॥<br><br>2146: ततो बाष्पाकुलां वाचं दमयन्ती शुचिस्मिता। प्रत्याहरन्ती शनकैर्नलं राजानमब्रवीत्॥<br><br>2147: उपायोऽयं मया दृष्टो निरपायो नरेश्वर। येन दोषो न भविता तव राजन् कथंचन॥<br><br>2148: त्वं चैव हि नरश्रेष्ठ देवाश्चन्द्रपुरोगमाः। आयान्तु सहिताः सर्वे मम यत्र स्वयंवरः॥<br><br>2149: ततोऽहं लोकपालानां संनिधौ त्वां नरेश्वर। वरयिष्ये नरव्याघ्र नैवं दोषो भविष्यति॥<br><br>2150: एवमुक्तस्तु वैदा नलो राजा विशाम्पते। आजगाम पुनस्तत्र यत्र देवाः समागताः॥<br><br>2151: तमपश्यंस्तथाऽऽयानं लोकपाला महेश्वराः। दृष्ट्वा चैनं ततोऽपृच्छन् वृत्तान्तं सर्वमेव तम्॥<br><br>2152: कच्चिद् दृष्टा त्वया राजन् दमयन्ती शुचिस्मिता। किमब्रवीच्च नः सर्वान् वद भूमिप तेऽनघ॥<br><br>2153: नल उवाच भवद्भिरहमादिष्टो दमयन्त्या निवेशनम्। प्रविष्टः सुमहाकक्षं दण्डिभिः स्थविरैर्वृतम्॥<br><br>2154: प्रविशन्तं च मां तत्र न कश्चिद् दृष्टवान् नरः। ऋते तां पार्थिवसुतां भवतामेव तेजसा॥<br><br>2155: सख्यश्चास्या मया दृष्टास्ताभिश्चाप्युपलक्षितः। विस्मिताश्चाभवन् सर्वा दृष्ट्वा मां विबुधेश्वराः॥<br><br>2156: वर्ण्यमानेषु च मया भवत्सु रुचिरानना। मामेव गतसंकल्पा वृणीते सा सुरोत्तमाः॥<br><br>2157: अब्रवीच्चैव मां बाला आयान्तु सहिताः सुराः। त्वया सह नरव्याघ्र मम यत्र स्वयंवरः॥<br><br>2158: तेषामहं संनिधौ त्वां वरयिष्यामि नैषध। एवं तव महाबाहो दोषो न भवितेति ह॥<br><br>2159: एतावदेव विबुधा यथावृत्तमुपाहृतम्। मयाशेषे प्रमाणं तु भवन्तस्त्रिदशेश्वराः॥<br><br>2160: बृहदश्व उवाच अथ काले शुभे प्राप्ते तिथौ पुण्ये क्षणे तथा। आजुहाव महीपालान् भीमो राजा स्वयंवरे॥<br><br>2161: तच्छ्रुत्वा पृथिवीपाला: सर्वे हृच्छयपीडिताः। त्वरिताः समुपाजग्मुर्दमयन्तीमभीप्सवः॥<br><br>2162: कनकस्तभरुचिरं तोरणेन विराजितम्। विविशुस्ते नृपा रङ्गं महासिंहा इवाचलम्॥<br><br>2163: तत्रासनेषु विविधेष्वासीनाः पृथिवीक्षितः। सुरभिस्रग्धराः सर्वे प्रमृष्टमणिकुण्डलाः॥<br><br>2164: तां राजसमिति पुण्यां नागैर्भोगवतीमिव। सम्पूर्णां पुरुषव्याङ्ग्रा। गिरिगुहामिव॥<br><br>2165: तत्र स्म पीना दृश्यन्ते बाहवः परिघोपमाः। आकारवर्णसुश्लक्ष्णाः पञ्चशीर्षा इवोरगाः॥<br><br>2166: सुकेशान्तानि चारुणि सुनासाक्षिभ्रुवाणि च। मुखानि राज्ञां शोभन्ते नक्षत्राणि यथा दिवि॥<br><br>2167: दमयन्ती ततो रङ्गं प्रविवेश शुभानना। मुष्णन्ती प्रभया राज्ञां चढूंषि च मनांसि च॥<br><br>2168: तस्या गात्रेषु पतिता तेषां दृष्टिर्महात्मनाम्। तत्र तत्रैव सक्ताभून चचाल च पश्यताम्॥<br><br>2169: ततः संकीर्त्यमानेषु राज्ञां नामसु भारत। ददर्श भैमी पुरुषान् पञ्चतुल्याकृतीनिह॥<br><br>2170: तान् समीक्ष्य ततः सर्वान् निर्विशेषाकृती स्थितान। संदेहादथ वैदर्भी नाभ्यजानान्नलं नृपम्॥<br><br>2171: यं यं हि ददृशे तेषां तं तं मेने नलं नृपम्। सा चिन्तयन्ती तर्कयामास भाविनी॥<br><br>2172: बुद्ध्याथ कथं हि देवाञ्जानीयां कथं विद्यां नलं नृपम्। एवं संचिन्तयन्ती सा वैदर्भी भृशदुःखिता॥<br><br>2173: श्रुतानि देवलिङ्गानि तर्कयामास भारत। देवानां यानि लिङ्गानि स्थविरेभ्यः श्रुतानि मे॥<br><br>2174: तानीह तिष्ठतां भूमावेकस्यापि न लक्षये। सा विनिश्चित्य बहुधा विचार्य च पुनः पुनः॥<br><br>2175: शरणं प्रति देवानां प्राप्तकालममन्यत। वाचा च मनसा चैव नमस्कारं प्रयुज्य सा॥<br><br>2176: देवेभ्यः प्राञ्जलिर्भूत्वा वेपमानेदमब्रवीत्। हंसानां वचनं श्रुत्वा यथा मे नैषधो वृतः। पतित्वे तेन सत्येन देवास्तं प्रदिशन्तु मे॥<br><br>2177: मनसा वचसा चैव यथा नाभिचराम्यहम्। तेन सत्येन विबुधास्तमेव प्रदिशन्तु मे॥<br><br>2178: यथा देवैः स मे भर्ता विहितो निषधाधिपः। तेन सत्येन मे देवास्तमेव प्रदिशन्तु मे॥<br><br>2179: यथेदं व्रतमारब्धं नलस्याराधने मया। तेन सत्येन मे देवास्तमेव प्रदिशन्तु मे॥<br><br>2180: स्वं चैव रूपं कुर्वन्तु लोकपाला महेश्वराः। यथाहमभिजानीयां पुण्यश्लोकं नराधिपम्॥<br><br>2181: निशम्य दमयन्त्यास्तत् करुणं प्रतिदेवितम्। निश्चयं परमं तथ्यमनुरागं च नैषधे॥<br><br>2182: मनोविशुद्धिं बुद्धिं च भक्तिं रागं च नैषधे। यथोक्तं चक्रिरे देवाः सामर्थ्य लिङ्गधारणे॥<br><br>2183: सापश्यद् विबुधान् सर्वानस्वेदान् स्तब्धलोचनान्। हृषितस्रग्रजोहीनान् स्थितानस्पृशतः क्षितिम्॥<br><br>2184: छायाद्वितीयो म्लानस्रग्रजः स्वेदसमन्वितः। भूमिष्ठो नैषधश्चैव निमेषेण च सूचितः॥<br><br>2185: सा समीक्ष्य तु तान् देवान् पुण्यश्लोकं च भारत। नैषधं वरयामास भैमीधर्मेण पाण्डव॥<br><br>2186: विलज्जमाना वस्त्रान्तं जग्राहायतलोचना। स्कन्ध देशेऽसृजत् तस्य स्रजं परमशोभनाम्॥<br><br>2187: वरयामास चैवैनं पतित्वे वरवर्णिनी। ततो हाहेति सहसा मुक्तः शब्दो नराधिपः॥<br><br>2188: देवैर्महर्षिभिस्तत्र साधु साध्विति भारत। विस्मितैरीरितः शब्दः प्रशंसद्भिर्नलं नृपम्॥<br><br>2189: दमयन्तीं तु कौरव्य वीरसेनसुतो नृपः। आश्वासयद् वरारोहां प्रहृष्टेनान्तरात्मना। ॥<br><br>2190: तस्मान्मां विद्धि भर्तारमेवं ते वचने रतम्॥<br><br>2191: यावच्च मेधरिष्यन्ति प्राणा देहे शुचिस्मिते। तावत् त्वयि भविष्यामि सत्यमेतद् ब्रवीमि ते॥<br><br>2192: दमयन्ती तथा वाग्भिरभिनन्द्य कृताञ्जलिः। तौ परस्परतः प्रीतौ दृष्ट्वा त्वग्निपुरोगमान्॥<br><br>2193: तानेव शरणं देवाञ्जग्मतुर्मनसा तदा। वृते तु नैषधे भैम्या लोकपाला महौजसः॥<br><br>2194: प्रहृष्टमनसः सर्वे नलायाष्टौ वरान् ददुः। प्रत्यक्षदर्शनं यज्ञे गतिं चानुत्तमां शुभाम्॥<br><br>2195: नैषधाय ददौ शक्रः प्रीयमाणः शचीपतिः। अग्निरात्मभवं प्रादाद् यत्र वाञ्छति नैषधः॥<br><br>2196: लोकानात्मप्रभांश्चैव ददौ तस्मै हुताशनः। यमस्त्वन्नरसं प्रादाद्धर्म च परमां स्थितिम्॥<br><br>2197: अपां पतिरपां भावं यत्र वाञ्छति नैषधः। स्रजश्चोत्तमगन्धाढ्याः सर्वे च मिथुनं ददुः॥<br><br>2198: वरानेवं प्रदायास्य देवास्ते त्रिदिवं गताः। पार्थिवाश्चानुभूयास्य विवाहं विस्मयान्विताः॥<br><br>2199: दमयन्त्याश्च मुदिताः प्रतिजग्मुर्यथागतम्। गतेषु पार्थिवेन्द्रेषु भीमः प्रीतो महामनाः॥<br><br>2200: विवाहं कारयामास दमयन्त्या नलस्य च। उष्य तत्र यथाकामं नैषधो द्विपदां वरः॥<br><br>2201: भीमेन समनुज्ञातो जगाम नगरं स्वकम्। अवाप्य नारीरत्नं तु पुण्यश्लोकोऽपि पार्थिवः॥<br><br>2202: रेमे सह तया राजञ्छच्येव बलवृत्रहा। अतीव मुदितो राजा भ्राजमानोंऽशुमानिव॥<br><br>2203: अरञ्जयत् प्रजा वीरोधर्मेण परिपालयन्। ईजे चाप्यश्वमेधेन ययातिरिव नाहुषः॥<br><br>2204: अन्यैश्च बहुभिर्धीमान् क्रतुभिश्चातदक्षिणैः। पुनश्च रमणीयेषु वनेषूपवनेषु च॥<br><br>2205: दमयन्त्या सह नलो विजहारामरोपमः। जनयामास च ततो दमयन्त्यां महामनाः। इन्द्रसेनं सुतं चापि इन्द्रसेनां च कन्यकाम्॥<br><br>2206: एवं स यजमानश्च विहरंश्च नराधिपः। ररक्ष वसुसम्पूर्णां वसुधां वसुधाधिपः॥<br><br>2207: बृहदश्व उवाच वृते तु नैषधे भैम्या लोकपाला महौजसः। यान्तो ददृशुरायान्तं द्वापरं कलिना सह॥<br><br>2208: अथाब्रवीत् कलिं शक्रः सम्प्रेक्ष्य बलवृत्रहा। द्वापरेण सहायेन कले ब्रूहि क्व यास्यसि॥<br><br>2209: ततोऽब्रवीत् कलिः शक्रं दमयन्त्याः स्वयंवरम्। गत्वा हि वरयिष्ये तां मनो हि मम तां गतम्॥<br><br>2210: तमब्रवीत् प्रहस्येन्द्रो निर्वृत्तः स स्वयंवरः। वृतस्तया नलो राजा पतिरस्मत्समीपतः॥<br><br>2211: एवमुक्तस्तु शक्रेण कलिः कोपसमन्वितः। देवानामन्त्र्य तान् सर्वानुवाचेदं वचस्तदा॥<br><br>2212: देवानां मानुषं मध्ये यत् सा पतिमविन्दत। ततस्तस्या भवेन्न्याय्यं विपुलं दण्डधारणम्॥<br><br>2213: एवमुक्ते तु कलिना प्रत्यूचुस्ते दिवौकसः। अस्माभिः समनुज्ञाते दमयन्त्या नलो वृतः॥<br><br>2214: का च सर्वगुणोपेतं नाश्रयेत नलं नृपम्। यो वेदधर्मानखिलान् यथावच्चरितव्रतः॥<br><br>2215: योऽधीते चतुरो वेदान् सर्वानाख्यानपञ्चमान्। नित्यं तृप्ता गृहे यस्य देवा यज्ञेषुधर्मतः। अहिंसानिरतो यश्च सत्यवादी दृढव्रतः॥<br><br>2216: यस्मिन् दाक्ष्यंधृतिर्ज्ञानं तपः शौचं दमः शमः। ध्रुवाणि पुरुषव्याने लोकपालसमे नृपे॥<br><br>2217: एवंरूपं नलं यो वै कामयेच्छपितुं कले। आत्मानं स शपेन्मूढो हन्यादात्मानमात्मना॥<br><br>2218: एवंगुणं नलं यो वै कामयेच्छपितुं कले। कृच्छ्रे स नरके मज्जेदगाधे विपुले ह्रदे। एवमुक्त्वा कलिं देवा द्वापरं च दिवं ययुः॥<br><br>2219: ततो गतेषु देवेषु कलिपरमब्रवीत्। संहर्तुं नोत्सहे कोपं नले वत्स्यामि द्वापर॥<br><br>2220: भ्रंशयिष्यामि तं राज्यान्न भैम्या सह रंस्यते। त्वमप्यक्षान् समाविश्य साहाय्यं कर्तुमर्हसि॥<br><br>2221: बृहदश्व उवाच एवं स समयं कृत्वा द्वापरेण कलिः सह। आजगाम ततस्तत्र यत्र राजा स नैषधः॥<br><br>2222: स नित्यमन्तरप्रेप्सुनिषधेष्ववसच्चिरम्। अथास्य द्वादशे वर्षे ददर्श कलिरन्तरम्॥<br><br>2223: कृत्वा मूत्रमुपस्पृश्य संध्यामन्वास्त नैषधः। अकृत्वा पादयोः शौचं तत्रै कलिराविशत्॥<br><br>2224: स समाविश्य च नलं समीपं पुष्करस्य च। गत्वा पुष्करमाहेदमेहि दीव्य नलेन वै॥<br><br>2225: अक्षयूते नलं जेता भवान् हि सहितो मया। निषधान् प्रतिपद्यस्व जित्वा राज्यं नलं नृपम्॥<br><br>2226: एवमुक्तस्तु कलिना पुष्करो नलमभ्ययात्। कलिश्चैव वृषो भूत्वा गवां पुष्करमभ्ययात्॥<br><br>2227: आसाद्य तु नलं वीरं पुष्करः परवीरहा। दीव्यावेत्यब्रवीद् भ्राता वृषेणेति मुहुर्मुहुः। । न चक्षमे ततो राजा समाह्वानं महामनाः। वैदाः प्रेक्षमाणायाः पणकालममन्यत॥<br><br>2228: हिरण्यस्य सुवर्णस्य यानयुग्यस्य वाससाम्। आविष्टः कलिना द्यूते जीयते स्म नलस्तदा॥<br><br>2229: तमक्षमदसम्मत्तं सुहृदां न तु कश्चन। निवारणेऽभवच्छतो दीव्यमानमरिदमम्॥<br><br>2230: ततः पौरजनाः सर्वे मन्त्रिभिः सह भारत। राजानं द्रष्टुमागच्छन् निवारयितुमातुरम्॥<br><br>2231: तत: सूत उपागम्य दमयन्त्यै न्यवेदयत्। पौरजनो देवि द्वारि तिष्ठति कार्यवान्॥<br><br>2232: निवेद्यतां नैषधाय सर्वाः प्रकृतयः स्थिताः। अमृष्यमाणा व्यसनं राज्ञोधर्मार्थदर्शिनः॥<br><br>2233: ततः सा बाष्पकलया वाचा दुःखेन कर्शिता। उवाच नैषधं भैमी शोकोपहतचेतना॥<br><br>2234: राजन् पौरजनो द्वारि त्वां दिदृक्षुरवस्थितः। मन्त्रिभिः सहितः सर्वे राजभक्तिपुरस्कृतः॥<br><br>2235: तं द्रष्टुमर्हसीत्येवं पुनः पुनरभाषत। तां तथा रुचिरापाङ्गी विलपन्तीं तथाविधाम्॥<br><br>2236: आविष्टः कलिना राजा नाभ्यभाषत किंचन। ततस्ते मन्त्रिणः सर्वे ते चैव पुरवासिनः॥<br><br>2237: नायमस्तीति दुःखार्ता वीडिता जग्मुरालयान्। तथा तदभवद् द्यूतं पुष्करस्य नलस्य च। युधिष्ठिर बहून् मासान् पुण्यश्लोकस्त्वजीयत॥<br><br>2238: बृहदश्व उवाच दमयन्ती ततो दृष्ट्वा पुण्यश्लोकं नराधिपम्। उन्मत्तवदनुन्मत्ता देवने गतचेतसम्॥<br><br>2239: भयशोकसमाविष्टा राजन् भीमसुता ततः। चिन्तयामास तत् कार्यं सुमहत् पार्थिवं प्रति॥<br><br>2240: सा शङ्कमाना तत् पापं चिकीर्षन्ती च तत्प्रियम्। नलं च हृतसर्वस्वमुपलभ्येदमब्रवीत्॥<br><br>2241: बृहत्सेनामतियशां तांधात्री परिचारिकाम्। हितां सर्वार्थकुशलामनुरक्तां सुभाषिताम्॥<br><br>2242: बृहत्सेने व्रजामात्यानानाय्य नलशासनात्। आचक्ष्व यद्भूतं द्रव्यमवशिष्टं च यद् वसु॥<br><br>2243: ततस्ते मन्त्रिणः सर्वे विज्ञाय नलशासनम्। अपि नो भागधेयं स्यादित्युक्त्वा नलमाव्रजन्॥<br><br>2244: तास्तु सर्वाः प्रकृतयो द्वितीयं समुपस्थिताः। न्यवेदयद् भीमसुता न च तत् प्रत्यनन्दत॥<br><br>2245: वाक्यमप्रतिनन्दन्तं भर्तारमभिवीक्ष्य सा। दमयन्ती पुनर्वेश्म वीडिता प्रविवेश ह॥<br><br>2246: निशम्य सततं चाक्षान् पुण्यश्लोकपराङ्मुखान्। नलं च हृतसर्वस्वंधात्री पुनरुवाच ह॥<br><br>2247: बृहत्सेने पुनर्गच्छ वार्ष्णेयं नलशासनात्। सूतमानय कल्याणि महत् कार्यमुपस्थितम्॥<br><br>2248: बृहत्सेना तु सा श्रुत्वा दमयन्त्याः प्रभाषितम्। वार्ष्णेयमानयामास पुरुषैराप्तकारिभिः॥<br><br>2249: वार्ष्णेयं तु ततो भैमी सान्त्वयश्लक्ष्णया गिरा। उवाच देशकालज्ञा प्राप्तकालमनिन्दिता॥<br><br>2250: जानीषे त्वं यथा राजा सम्यग् वृत्तः सदा त्वयि। तस्य त्वं रिषमस्थस्य साहाय्यं कर्तुमर्हसि॥<br><br>2251: यथा यथा हि नृपतिः पुष्करेणैव जीयते। तथा तथास्य वै छूते रागो भूयोऽभिवर्धते॥<br><br>2252: यथा च पुष्करस्याक्षाः पतन्ति वशवर्तिनः। तथा विपर्ययश्चापि नलस्याक्षेषु दृश्यते॥<br><br>2253: सुहृत्स्वजनवाक्यानि यथावन्न शृणोति च। ममापि च तथा वाक्यं नाभिनन्दति मोहितः॥<br><br>2254: नूनं मन्ये न दोषोऽस्ति नैषधस्य महात्मनः। यत् तु मे वचनं राजा नाभिनन्दति मोहितः॥<br><br>2255: शरणं त्वां प्रपन्नास्मि सारथे कुरु मद्वचः। न हि मे शुध्यते भावः कदाचिद् विनशेदपि॥<br><br>2256: नलस्य दयितानश्वान् योजयित्वा मनोजवान्। इदमारोप्य मिथुनं कुण्डिनं यातुमर्हसि॥<br><br>2257: मम ज्ञातिषु निक्षिप्य दारको स्यन्दनं तथा। अश्वांश्चमान् यथाकामं वस वान्यत्र गच्छ वा॥<br><br>2258: दमयन्त्यास्तु तद् वाक्यं वार्ष्णेयो नलसारथिः। न्यवेदयशेषेण नलामात्येषु मुख्यशः॥<br><br>2259: तैः समेत्य विनिश्चित्य सोऽनुज्ञातो महीपते। ययौ मिथुनमारोग्य विदर्भास्तेन वाहिना॥<br><br>2260: हयांस्तत्र विनिक्षिप्य सूतो रथवरं च तम्। इन्द्रसेनां च तां कन्यामिन्द्रसेनं च बालकम्॥<br><br>2261: आमन्त्र्य भीमं राजानमार्तः शोचन् नलं नृपम्। अटमानस्ततोऽयोध्या जगाम नगरी तदा॥<br><br>2262: ऋतुपर्णं स राजानमुपतस्थे सुदुःखितः। भृति चोपययौ तस्य सारथ्येन महीपते॥<br><br>2263: बृहदश्व उवाच ततस्तु याते वार्ष्णेये पुण्यश्लोकस्य दीव्यतः। पुष्करेण हृतं राज्यं यच्चान्यद् वसु किंचन॥<br><br>2264: हृतराज्यं नलं राजन् प्रहसन् पुष्करोऽब्रवीत्। द्यूतं प्रवर्ततां भूयः प्रतिपाणोऽस्ति कस्तव॥<br><br>2265: शिष्टा ते दमयन्त्येका सर्वमन्यज्जितं मया। दमयन्त्याः पणः साधु वर्ततां यदि मन्यसे॥<br><br>2266: पुष्करेणैवमुक्तस्य पुण्यश्लोकस्य मन्युना। व्यदीर्यतेव हृदयं न चैनं किंचिदब्रवीत्॥<br><br>2267: ततः पुष्करमालोक्य नलः परममन्युमान्। उत्सृज्य सर्वगात्रेभ्यो भूषणानि महायशाः॥<br><br>2268: एकवासा ह्यसंवीतः सुहृच्छोकविवर्धनः। निश्चक्राम ततो राजा त्यक्त्वा सुविपुलां श्रियम्॥<br><br>2269: दमयन्त्येकवस्त्राथ गच्छन्तं पृष्ठतोऽन्वगात्। स तया बाह्यतः सार्धं त्रिरात्रं नैषधोऽवसत्॥<br><br>2270: पुष्करस्तु महाराज घोषयामास वै पुरे। नले यः सम्यगातिष्ठेत् स गच्छेद् वध्यतां मम॥<br><br>2271: पुष्करस्य तु वाक्येन तस्य विद्वेषणेन च। पौरा न तस्य सत्कारं कृतवन्तो युधिष्ठिर॥<br><br>2272: स तथा नगराभ्याशे सत्कारार्हो न सत्कृतः। त्रिरात्रमुषितो राजा जलमात्रेण वर्तयन्॥<br><br>2273: पीड्यमानः क्षुधा तत्र फलमूलानि कर्षयन्। प्रातिष्ठत ततो राजा दमयन्ती तमन्वगात्॥<br><br>2274: क्षुधया पीड्यमानस्तु नलो बहुतिथेऽहनि। अपश्यच्छकुनान् कांश्चिद्धिरण्यसदृशच्छदान्॥<br><br>2275: स चिन्तयामास तदा निषधाधिपतिर्बली। अस्ति भक्ष्यो ममाद्यायं वसु चेदं भविष्यति॥<br><br>2276: ततस्तान् परिधानेन वाससा स समावृणोत्। तस्य तद् वस्त्रामादाय सर्वे जग्मुर्विहायसा॥<br><br>2277: उत्पदन्तः खगा वाक्यमेतदाहुस्ततो नलम्। दृष्ट्वा दिग्वाससं भूमौ स्थितं दीनमधोमुखम्॥<br><br>2278: वयमक्षाः सुदुर्बुद्धे तव वासो जिहीर्षवः। आगता न हि नः प्रीतिः सवाससि गते त्वयि॥<br><br>2279: तान् समीपगतानक्षानात्मानं च विवाससम्। पुण्यश्लोकस्तदा राजन् दमयन्तीमथाब्रवीत्॥<br><br>2280: येषां प्रकोपादैश्वर्यात् प्रच्युतोऽहमनिन्दिते। प्राणयात्रां न विन्देयं दुःखितः क्षुधयान्वितः॥<br><br>2281: येषां कृते न सत्कारमकुर्वन् मयि नैषधाः। इमे ते शकुना भूत्वा वासो भीरु हरन्ति मे॥<br><br>2282: वैषम्यं परमं प्राप्तो दुःखितो गतचेतनः। भर्ता तेऽहं निबोधेदं वचनं हितमात्मनः॥<br><br>2283: एते गच्छन्ति बहवः पन्थानो दक्षिणापथम्। अवन्तीमृक्षवन्तं च समतिक्रम्य पर्वतम्॥<br><br>2284: एष विन्ध्यो महाशैलः पयोष्णी च समुद्रगा। आश्रमाश्च महर्षीणां बहुमूलफलान्विताः॥<br><br>2285: एष पन्था विदर्भाणामसौ गच्छति कोसलान्। अतः परं च देशोऽयं दक्षिणे दक्षिणापथः॥<br><br>2286: बृहदश्व उवाच एतद् वाक्यं नलो राजा दमयन्तीं समाहितः। उवाचासकृदातॊ हि भैमीमुद्दिश्य भारत। ॥<br><br>2287: ततः सा बाष्पकलया वाचा दुःखेन कर्शिता। उवाच दमयन्ती तं नैषधं करुणं वचः॥<br><br>2288: उद्वेजते मे हृदयं सीदन्त्यङ्गानि सर्वशः। तव पार्थिव संकल्पं चिन्तयन्त्याः पुनः पुनः॥<br><br>2289: हृतराज्यं हृतद्रव्यं विवस्त्रं क्षुच्छ्रमान्वितम्। कथमुत्सृज्य गच्छेयमहं त्वां निर्जने वने। ॥<br><br>2290: श्रान्तस्य ते क्षुधार्तस्य चिन्तयानस्य तत् सुखम्। वने घोरे महाराज नाशयिष्याम्यहं क्लमम्॥<br><br>2291: न च भार्यासमं किंचिद् विद्यते भिषजां मतम्। औषधं सर्वदुःखेषु सत्यमेतद् ब्रवीमि ते॥<br><br>2292: नल उवाच एवमेतद् यथाऽऽत्य त्वं दमयन्ति सुमध्यमे। नास्ति भार्यासमं मित्रं नरस्यार्तस्य भेषजम्॥<br><br>2293: न चाहं त्यक्त कामस्त्वां किमलं भीरु शङ्कसे। त्यजेयमहमात्मानं न चैव त्वामनिन्दिते॥<br><br>2294: दमयन्त्युवाच यदि मां त्वं महाराज न विहातुमिहेच्छसि। तत् किमर्थं विदर्भाणां पन्थाः समुपदिश्यते॥<br><br>2295: अवैमि चाहं नृपते न तु मां त्यक्तुमर्हसि। चेतसा त्वपकृष्टेन मां त्यजेथा महीपते। ॥<br><br>2296: पन्थानं हि ममाभीक्ष्णमाख्यासि च नरोत्तम। अतो निमित्तं शोकं मे वर्धयस्यमरोपम॥<br><br>2297: यदि चायमभिप्रायस्तव ज्ञातीन् व्रजेदिति। सहितावेव गच्छावो विदर्भान् यदि मन्यसे॥<br><br>2298: विदर्भराजस्तत्र त्वां पूजयिष्यति मानद। तेन त्वं पूजितो राजन् सुखं वत्स्यसि नो गृहे॥<br><br>2299: नल उवाच यथा राज्यं तव पितुस्तथा मम न संशयः। न तु तत्र गमिष्यामि विषमस्थः कथंचन॥<br><br>2300: कथं समृद्धो गत्वाहं तव हर्षविवर्धनः। परिच्युतो गमिष्यामि तव शोकविवर्धनः॥<br><br>2301: बृहदश्व उवाच इति ब्रुवन् नलो राजा दमयन्तीं पुनः पुनः। सान्त्वयामास कल्याणी वाससोऽर्धेन संवृताम्॥<br><br>2302: तावेकवस्त्रसंवीतावटमानावितस्ततः। क्षुत्पिपासापरिश्रान्तौ सभां कांचिदुपेयतुः॥<br><br>2303: तां सभामुपसम्प्राप्य तदा स निषधाधिपः। वैदा सहितो राजा निषसाद महीतले॥<br><br>2304: स वै विवस्त्रो विकटो मलिनः पांसुगुण्ठितः। दमयन्त्या सह श्रान्तः सुष्वापधरणीतले॥<br><br>2305: दमयन्त्यपि कल्याणी निद्रयापहृता ततः। सहसा दुःखमासाद्य सुकुमारी तपस्विनी॥<br><br>2306: सुप्तायां दमयन्त्यां तु नलो राजा विशाम्यते। शोकोन्मथितचित्तात्मा न स्म शेते तथा पुरा॥<br><br>2307: स तद् राज्यापहरणं सुहृत्त्यागं च सर्वशः। वने च तं परिध्वंसं प्रेक्ष्य चिन्तामुपेयिवान्॥<br><br>2308: नु किं मे स्यादिदं कृत्वा किं नु मे स्यादकुर्वतः। किं नु मे मरणं श्रेयः परित्यागो जनस्य वा॥<br><br>2309: मामियं हनुरक्तवं दुःखमाप्नोति मत्कृते। मद्विहीना त्वियं गच्छेत् कदाचित् स्वजनं प्रति॥<br><br>2310: मयि नि:संशयं दुःखमियं प्राप्स्यत्यनुव्रता। उत्सर्गे संशयः स्यात् तु विन्देतापि सुखं क्वचित्। । स विनिश्चित्य बहुधा विचार्य च पुनः पुनः। उत्सर्ग मन्यते श्रेयो दमयन्त्या नराधिप॥<br><br>2311: न चैषा तेजसा शक्या कैश्चिद्धर्षयितुं पथि। यशस्विनी महाभागा मद्भक्तेयं पतिव्रता॥<br><br>2312: एवं तस्य तदा बुद्धिर्दमयन्त्यां न्यवर्तत। कलिना दुष्टभावेन दमयन्त्या विसर्जने। ॥<br><br>2313: सोऽवस्त्रताममात्मनश्च तस्याश्चाप्येकवस्त्रताम्। चिन्तयित्वाध्यगाद् राजा वस्त्रार्धस्यावकर्तनम्॥<br><br>2314: कथं वासो विकर्तेयं न च बुध्येत मे प्रिया। विचिन्त्यैवं नलो राजा सभां पर्यचरत्तदा॥<br><br>2315: परिधावनथ नल इतश्चेतश्च भारत। आससाद सभोद्देशे विकोशं खङ्गमुत्तमम्॥<br><br>2316: तेनार्धं वाससश्छित्त्वा निवस्य च परंतपः। सुप्तामुत्सृज्य वैदर्भी प्राद्रवद् गतचेतनाम्॥<br><br>2317: ततो निवृत्तहृदयः पुनरागम्य तां सभाम्। दमयन्तीं तदा दृष्ट्वा सरोद निषधाधिपः॥<br><br>2318: यां न वायुर्न चादित्यः पुरा पश्यति मे प्रियाम्। सेयमद्य सभामध्ये शेते भूमावनाथवत्॥<br><br>2319: इयं वस्त्रावकर्तेन संवीता चारुहासिनी। उन्मत्तेव वरारोहा कथं बुद्ध्वा भविष्यति॥<br><br>2320: कथमेका सती भैमी मया विरहिता शुभा। चरिष्यति वने घोरे मृगव्यालनिषेविते॥<br><br>2321: आदित्या वसवो रुद्रा अश्विनौ समरुद्गणौ। रक्षन्तु त्वां महाभागेधर्मेणासि समावृता॥<br><br>2322: एवमुक्तवा प्रियां भार्यां रूपेणाप्रतिमां भुवि। कलिनापहतज्ञानो नलः प्रातिष्ठदुद्यतः॥<br><br>2323: गत्वा गत्वा नलो राजा पुनरेति सभां मुहुः। आकृष्यमाणः कलिना सौहृदेनावकृष्यते॥<br><br>2324: द्विधेव हृदयं तस्य दुःखितस्याभवत् तदा। दोलेव मुहुरायाति याति चैव सभां प्रति॥<br><br>2325: अवकृष्टस्तु कलिना मोहितः प्राद्रवन्नलः। सुप्तामुत्सृज्य तां भार्यां विलप्य करुणं बहु॥<br><br>2326: नष्टात्मा कलिना स्पृष्टस्तत् तद् विगणयन् नृपः। जगामैकां वने शून्ये भार्यामुत्सृज्य दुःखितः॥<br><br>2327: वृहदश्व उवाच अपक्रान्ते नले राजन् दमयन्ती गतक्लमा। अबुध्यत वरारोहा संत्रस्ता विजने वने॥<br><br>2328: अपश्यमाना भर्तारं शोकदुःखसमन्विता। प्राक्रोशदुच्चैः संत्रस्ता महाराजेति नैषधम्॥<br><br>2329: हा नाथ हा महाराज हा स्वामिन् किं जहासि माम् हा हतास्मि विनष्टास्मि भीतास्मि विजने वने॥<br><br>2330: ननु नाम महाराजधर्मज्ञः सत्यवागसि। कथमुक्त्वा तथा सत्यं सुप्तामुत्सृज्य कानने॥<br><br>2331: कथमुत्सृज्य गन्तासि दक्षां भार्यामनुव्रताम्। विशेषतोऽनपकृते परेणापकृते सति॥<br><br>2332: शक्यसे ता गिरः सम्यक् कर्तुं मयि नरेश्वर। यास्तेषां लोकपालानां संनिधौ कथिताः पुरा॥<br><br>2333: नाकाले विहितो मृत्युर्मानां पुरुषर्षभ। तत्र कान्ता त्वयोत्सृष्टा मुहूर्तमपि जीवति॥<br><br>2334: पर्याप्तः परिहासोऽयमेतावान् पुरुषर्षभ। भीताहमतिदुर्धर्ष दर्शयात्मानमीश्वर॥<br><br>2335: दृश्यसे दृश्यसे राजन्नेष दृष्टोऽसि नैषध। आवार्य गुल्मैरात्मानं किं मां न प्रतिभाषसे॥<br><br>2336: नृशंसं बत राजेन्द्र यन्मामेवंगतामिह। विलपन्तीं समागम्य नाश्वासयसि पार्थिव॥<br><br>2337: न शोचाम्यहमात्मानं न चान्यदपि किंचन। कथं नु भवितास्येक इति त्वां नृप शोचिमि॥<br><br>2338: कथं नु राजंस्तृषितः क्षुधितः श्रमकर्षितः। सायाह्ने वृक्षमूलेषु मामपश्यन् भविष्यसि॥<br><br>2339: ततः सा तीव्रशोकार्ता प्रदीप्तेव च मन्युना। इतश्चेतश्च रुदती पर्यधावत दुःखिता॥<br><br>2340: मुहुरुत्पतते बाला मुहुः पतति विह्वला। मुहुरालीयते भीता मुहुः क्रोशति रोदिति॥<br><br>2341: अतीव शोकसंतप्ता मुहुनि:श्वस्य विह्वला। उवाच भैमी निःश्वस्य रुदत्यथ पतिव्रता॥<br><br>2342: यस्याभिशापाद् दुःखार्तो दुःखं विन्दति नैषधः। तस्य भूतस्य नो दुःखाद् दुःखमप्यधिकं भवेत्॥<br><br>2343: अपापचेतसं पापो य एवं कृतवान् नलम्। तस्माद् दुःखतरं प्राप्य जीवत्वसुखजीविकाम्॥<br><br>2344: एवं तु विलपन्ती सा राज्ञो भार्या महात्मनः। अन्वेषमाणा भर्तारं वने श्वापदसेविते॥<br><br>2345: उन्मत्तवद् भीमसुता विलपन्ती इतस्ततः। हा हा राजनिति मुहुरितश्चेतश्चधावति॥<br><br>2346: तां क्रन्दमानामत्यर्थं कुररीमिव वाशतीम्। करुणं बहु शोचन्तीं विलपन्तीं मुहुर्मुहुः सहसाभ्यागतां भैमीमभ्याशपरिवर्तिनीम्। जग्राहाजगरो ग्राहो महाकायः क्षुधान्वितः॥<br><br>2347: सा ग्रस्यमाना ग्राहेण शोकेन च परिप्लुता। नात्मानं शोचति तथा यथा शोचति नैषधम्॥<br><br>2348: हा नाथ मामिह वने ग्रस्यामानामनाथवत्। ग्राहेणानेन विजने किमर्थं नानुधावसि॥<br><br>2349: कथं भविष्यसि पुनर्मामनुस्मृत्य नैषधा कथं भवाञ्जगामाद्य मामुत्सृज्य वने प्रभो॥<br><br>2350: पापान्मुक्तः पुनर्लब्ध्वा बुद्धिं चेतोधनानि च। श्रान्तस्य ते क्षुधार्तस्य परिग्लानस्य नैषध। कः श्रमं राजशार्दूल नाशयिष्यति तेऽनघ॥<br><br>2351: ततः कश्चिन्मृगव्याधो विचरन् गहने वने। आक्रन्दमानां संश्रुत्य जवेनाभिससार ह॥<br><br>2352: तां तु दृष्ट्वा तथा ग्रस्तामुरगेणायतेक्षणाम्। त्वरमाणो मृगव्याधः समभिक्रम्य वेगतः॥<br><br>2353: मुखतः पाटयामास शस्त्रेण निशितेन च। निर्विचेष्टं भुजङ्गं तं विशस्य मृगजीवनः॥<br><br>2354: मोक्षयित्वा स तां व्याधः प्रक्षाल्य सलिलेन ह। समाश्वास्य कृताहारामथ पप्रच्छ भारत॥<br><br>2355: कस्य त्वं मृगशावाक्षि कथं चाभ्यागता वनम्। कथं चेदं महत् कृच्छ्रे प्राप्तवत्यसि भाविनि॥<br><br>2356: दमयन्ती तथा तेन पृच्छ्यमाना विशाम्यते। सर्वमेतद् यथावृत्तमाचचक्षेऽस्य भारत॥<br><br>2357: तामर्धवस्त्रसंवीतां पीनश्रोणिपोधराम्। सुकुमारानवद्याडी पूर्णचन्द्रनिभाननाम्॥<br><br>2358: अरालपक्ष्मनयनां तथा मधुरभाषिणीम्। लक्षयित्वा मृगव्याधः कामस्य वशमीयिवान्॥<br><br>2359: तामेवं श्लक्ष्णया वाचा लुब्धको मृदुपूर्वया। सान्त्वयामास कामार्तस्तदबुध्यत भाविनी॥<br><br>2360: दमयन्त्यपि तं दुष्टमुपलभ्य पतिव्रता। तीव्ररोषसमाविष्टा प्रजज्वालेव मन्युना॥<br><br>2361: स तु पायमतिः क्षुद्रः प्रधर्षयितुमातुरः। दुर्धर्षां तर्कयामासा दीप्तामग्निशिखामिव॥<br><br>2362: दमयन्ती तु दुःखार्ता पतिराज्यविनाकृता। अतीतवाक्पथे काले शशापैनं रुषान्विता॥<br><br>2363: यद्यहं नैषधादन्यं मनसापि न चिन्तये। तथायं पततां क्षुद्रो परासुर्मुगजीवनः॥<br><br>2364: उक्तमात्रे त वचने तथा स मृगजीवनः। व्यसुः पपात मेदिन्यामग्निदग्ध इव दुमः॥<br><br>2365: बृहदश्व उवाच सा निहत्य मृगव्याधं प्रतस्थे कमलेक्षणा। वनं प्रतिभयं शून्यं झिल्लिकागणनादितम्॥<br><br>2366: सिंहद्वीपिरुरुव्याघ्रमहिषर्क्षगणैर्युतम्। नानापक्षिगणाकीर्णं म्लेच्छतस्करसेवितम्॥<br><br>2367: शालवेणुधवाश्वत्थतिन्दुकेगदकिंशुकैः। अर्जुनारिष्टसंछन्नं स्यन्दनैश्च सशाल्मलैः॥<br><br>2368: जम्ब्वाम्रलोध्रखदिरसालवेत्रसमाकुलम्। पद्मकामलकप्लक्षकदम्बोदुम्बरावृतम्॥<br><br>2369: बदरीबिल्वसंछन्नं न्यग्रोधैश्च समाकुलम्। प्रियालतालखर्जूरहरीतकबिभीतकैः॥<br><br>2370: नानाधानुशतैर्नद्धान् विविधानपि चाचलान्। निकुञ्जान् परिसंघुष्टान् दरीश्चाद्भुतदर्शनाः॥<br><br>2371: नदीः सरांसि वापीश्च विविधांश्च मृगद्विजान्। सा बहून् भीमरूपांश्च पिशाचोरगराक्षसान्॥<br><br>2372: पल्वलानि तडागानि गिरिकूटानि सर्वशः। सरितो निर्झराश्चैव ददर्शाद्भुतदर्शनान्॥<br><br>2373: यूथशो ददृशे चात्र विदर्भाधिपनन्दिनी। महिषांश्च वराहांश्च ऋक्षांश्च वनपन्नगान्॥<br><br>2374: तेजसा यशसा लक्ष्म्या स्थित्या च परया युता। वैदर्भी विचरत्येका नलमन्वेषती तदा॥<br><br>2375: नाबिभ्यत् सा नृपसुता भैमी तत्राथ कस्यचित्। दारुणामटवीं प्राप्य भर्तृव्यसनपीडिता॥<br><br>2376: विदर्भतनया राजन् विललाप सुदुःखिता। भर्तृशोकपरीताङ्गी शिलातलमथाश्रिता॥<br><br>2377: दमयन्त्युवाच व्यूढोरस्क महाबाहो नैषधानां जनाधिप। क्व नु राजन् गतोऽस्यद्य विसृज्यविजने वने॥<br><br>2378: अश्वमेधादिभिर्वीर क्रतुभिर्भूरिदक्षिणैः। कथमिष्ट्वा नरव्याघ्र मयि मिथ्या प्रवर्तसे॥<br><br>2379: यत् त्वयोक्तं नरश्रेष्ठ तत् समक्षं महाद्युते। स्मर्तुमर्हसि कल्याणा वचनं पार्थिवर्षभ॥<br><br>2380: यच्चोक्तं विहगैर्हसैः समीपे तव भूभिप। मत्समक्षं यदुक्तं च तदवेक्षितुमर्हसि॥<br><br>2381: चत्वार एकतो वेदाः साङ्गोपाङ्गाः सविस्तराः। स्वधीता मनुजव्याघ्र सत्यमेकं किलैकतः॥<br><br>2382: तस्मादर्हसि शत्रुघ्न सत्यं कर्तुं नरेश्वर। उक्तवानसि यद् वीर मत्सकाशे पुरा वचः॥<br><br>2383: हा वीर नल नामाहं नष्टा किल तवानघा अस्यामटव्यां घोरायां किं मां न प्रतिभाषसे॥<br><br>2384: कर्षयत्येष मां रौद्रो व्यात्तास्यो दारुणाकृतिः। अरण्यराट् क्षुधाविष्टः किं मां न त्रातुमर्हसि॥<br><br>2385: न मे त्वदन्या काचिद्धि प्रियास्तीत्यब्रवीः सदा। तामृतां कुरु कल्याण पुरोक्तां भारती नृप॥<br><br>2386: उन्मत्तां विलपन्ती मां भार्यामिष्टां नराधिप। ईप्सितामीप्सितोऽसि त्वं किं मां न प्रतिभाषसे॥<br><br>2387: कृशां दीनां विवर्णां च मलिनां वसुधाधिय। वस्त्रार्धप्रावृतामेकां विलपन्तीमनाथवत॥<br><br>2388: यूथभ्रष्टामिवैकां मां हरिणीं पृथुलोचन। न मानयसि मामार्य रुदन्तीमरिकर्शन॥<br><br>2389: महाराज महारण्ये अहमेकाकिनी सती। दमयन्त्यभिभाषे त्वां किं मां न प्रतिभाषसे। ॥<br><br>2390: कुलशीलोपसम्पन्न चारुसर्वाङ्गशोभन। नाद्य त्वां प्रतिपश्यामि गिरावस्मिन् नरोत्तम॥<br><br>2391: वने चास्मिन् महाघोरे सिंहव्याघ्रनिषेविते। शयानमुपविष्टं वा स्थितं वा निषधाधिय॥<br><br>2392: प्रस्थितं वा नरश्रेष्ठ मम शोकविवर्धन। कं नु पृच्छामि दुःखार्ता त्वदर्थे शोककर्शिता॥<br><br>2393: कच्चिद् दृष्टस्त्वयारण्ये संगत्येह नलो नृपः। को नु मे वाथ प्रष्टव्यो वनेऽस्मिन् प्रस्थितं नलम्॥<br><br>2394: अभिरूपं महात्मानं परव्यूहविनाशनम्। यमन्वेषसि राजानं नलं पद्मनिभेक्षणम्॥<br><br>2395: अयं स इति कस्याद्य श्रोष्यामि मधुरां गिरम्। अरण्यराडयं श्रीमांश्चतुर्दष्ट्रो महाहनुः॥<br><br>2396: शार्दूलोऽभिमुखोऽभ्येति व्रजाम्येनमशङ्किता। भवान् मृगाणामधिपस्त्वमस्मिन् कानने प्रभुः॥<br><br>2397: विदर्भराजतनयां दमयन्तीति विद्धि माम्। निषधाधिपतेर्भार्यां नलस्यामित्रघातिनः॥<br><br>2398: पतिमन्वेषतीमेकां कृपणां शोककर्शिताम्। आश्वासय मृगेन्द्रेह यदि दृष्टस्त्वया नलः॥<br><br>2399: अथवा त्वं वनपते नलं यदि न शंससि। मां खादय मृगश्रेष्ठ दुःखादस्माद् विमोचय॥<br><br>2400: श्रुत्वारण्ये विलपितं न मामाश्वासयत्ययम्। यात्येतां स्वादुसलिलामापगां सागरंगमाम्॥<br><br>2401: इमं शिलोच्चयं पुण्यं शृङ्गैर्बहुभिरुच्छ्रितैः। विराजद्भिरिवानेकै कवणमनोरमैः॥<br><br>2402: नानाधातुसमाकीर्णं विविधोपलभूषितम्। अस्यारण्यस्य महतः केतुभूतमिवोत्थितम्॥<br><br>2403: सिंहशार्दूलमातङ्गवराह‘मृगायुतम्। पतत्रिभिर्बहुविधैः समन्तादनुनादितम्॥<br><br>2404: किंशुकाशोकबकुलपुन्नागैरुपशोभितम्। कर्णिकारधवप्लक्षैः सुपुष्पैरुपशोभितम्॥<br><br>2405: सरिद्भिः सविहङ्गाभिः शिखरैश्च समाकुलम्। गिरिराजमिमं तावत् पृच्छामि नृपतिं प्रति॥<br><br>2406: भगवनचलश्रेष्ठ दिव्यदर्शन विश्रुत्। शरण्य बहुकल्याण नमस्तेऽस्तु महीधर॥<br><br>2407: प्रणमाम्यभिगम्याहं राजपुत्रीं निबोध माम्। राज्ञः स्नुषां राजभार्यां दमयन्तीति विश्रुताम्॥<br><br>2408: राजा विदर्भाधिपति: पिता मम महारथः। भीमो नाम क्षितिपतिश्चातुर्वर्ण्यस्य रक्षिता॥<br><br>2409: राजसूयाश्वमेधानां क्रतूनां दक्षिणावताम्। आहर्ता पार्थिवश्रेष्ठः पृथुचार्वञ्चितेक्षणः॥<br><br>2410: ब्रह्मण्यः साधुवृत्तश्च सत्यवागनसूयकः। शीलवान् वीर्यसम्पन्नः पृथुश्रीधर्मविच्छुचिः॥<br><br>2411: सम्यग् गोप्ता विदर्भाणां निर्जितारिगणः प्रभुः। तस्य मां विद्धि तनयां भगवंस्त्वामुपस्थिताम्॥<br><br>2412: निषधेषु महाराजः श्वशुरो मे नरोत्तमः। गृहीतनामा विख्यातो वीरसेन इति स्म ह॥<br><br>2413: तस्य राज्ञः सुतो वीरः श्रीमान् सत्यपराक्रमः। क्रमप्राप्तं पितुः स्वं यो राज्यं समनुशास्ति ह॥<br><br>2414: नलो नामारिहा श्यामः पुण्यश्लोक इति श्रुतः। ब्रह्मण्यो वेदविद् वाग्मी पुण्यकृत् सोमपोऽग्निमान्। । यष्टा दाता च योद्धा च सम्यक् चैव प्रशासिता। तस्य मामबलां श्रेष्ठां विद्धि भार्यामिहागताम्॥<br><br>2415: त्यक्तश्रियं भर्तृहीनामनाथां व्यसनान्विताम्। अन्वेषमाणां भर्तारं त्वं मां पर्वतसत्तम॥<br><br>2416: समुल्लिखद्भिरेतैर्हि त्वया शृङ्गशतैर्नृपः। कच्चिद् दृष्टोऽचलश्रेष्ठ वनेऽस्मिन् दारुणेनलः॥<br><br>2417: गजेन्द्रविक्रमोधीमान् दीर्घबाहुरमर्षणः। विक्रान्तः सत्त्ववान् वीरो भर्ता मम महायशाः॥<br><br>2418: निषधानामधिपतिः कच्चिद् दृष्टस्त्वया नलः। विपलतीं किमेकां मां पर्वतश्रेष्ठ विह्वलाम्॥<br><br>2419: गिरानाश्वासयस्यद्य स्वां सुतामिव दुःखिताम्। वीर विक्रान्तधर्मज्ञ सत्यसंध महीपते॥<br><br>2420: यद्यस्यस्मिन् वने राजन् दर्शयात्मानमात्मना। कदा सुस्निग्धगम्भीरां जीमूतस्वनसंनिभाम्॥<br><br>2421: श्रोष्यामि नैषधस्याहं वाचं ताममृतोपमाम्। वैदर्भीत्येव विस्पष्टां शुभां राज्ञो महात्मनः॥<br><br>2422: आम्नायसारिणीमृद्धां मम शोकविनाशिनीम्। भीतामाश्वासयत मां नृपतेधर्मवत्सल॥<br><br>2423: इति सा तं गिरिश्रेष्ठमुक्त्वा पार्थिवनन्दिनी। दमयन्ती ततो भूयो जगाम दिशमुत्तराम्॥<br><br>2424: सा गत्वा तीनहोरात्रान् ददर्श परमाङ्गना। तापसारण्यमतुलं दिव्यकाननशोभितम्॥<br><br>2425: वसिष्ठभृग्वत्रिसमैस्तापसैरुपशोभितम्। नियतैः संयताहारैर्दमशौचसमन्वितैः॥<br><br>2426: अब्भक्षैर्वायुभक्षैश्च पत्राहारैस्तथैव च। जितेन्द्रियैर्महाभागैः स्वर्गमार्गदिदृक्षुभिः॥<br><br>2427: वल्कलाजिनसंवीतैर्मुनिभिः संयतेन्द्रियैः। तापसाध्युषितं रम्यं ददर्शाश्रममण्डलम्॥<br><br>2428: नानामृगगणैर्जुष्टं शाखामृगगणायुतम्। तापसैः समुपेतं च सा दृष्ट्वैव समाश्वसत्॥<br><br>2429: सुभूः सुकेशी सुश्रोणी सुकुचा सुद्विजानना। वर्चस्विनी सुप्रतिष्ठा स्वसितायतलोचना॥<br><br>2430: सा विवेशाश्रमपदं वीरसेनसुतप्रिया। योषिद्रत्नं महाभागा दमयन्ती तपस्विनी॥<br><br>2431: साभिवाद्य तपोवृद्धान् विनयावनता स्थिता। स्वागतं त इति प्रोक्ता तैः सर्वैस्ताप्रसोत्तमैः॥<br><br>2432: पूजां चास्या यथान्यायं कृत्वा तत्र तपोधनाः। आस्यतामित्यथोचुस्ते ब्रूहि किं करवामहे॥<br><br>2433: तानुवाच वरारोहा कच्चिद् भगवतामिह। तपःस्वग्निषुधर्मेषु मृगपक्षिषु चानघाः॥<br><br>2434: कुशलं वो महाभागाः स्वधर्माचरणेषु च। तैरुक्ता कुशलं भद्रे सर्वत्रेति यशस्विनि॥<br><br>2435: ब्रूहि सर्वानवद्याङ्गि का त्वं किं च चिकीर्षसि। दृष्ट्वैव ते परं रूपं द्युतिं च परमामिह॥<br><br>2436: विस्मयो नः समुत्पन्न: समाश्वसिहि मा शुचः। अस्यारण्यस्य देवी त्वमुताहोऽस्य महीभृतः॥<br><br>2437: अस्याश्च नद्याः कल्याणि वद सत्यमनिन्दिते। साव्रवीत् तानृपीन् नाहमरण्यस्यास्य देवता॥<br><br>2438: न चाप्यस्य गिरेविप्रा नैव नद्याश्च देवता। मानुषीं मां विजानीत यूयं सर्वे तपोधनाः॥<br><br>2439: विस्तरेणाभिधास्यामि तन्मे शृणुत सर्वशः। विदर्भेषु महीपालो भीमो नाम महीपतिः॥<br><br>2440: तस्य मां तनयां सर्वे जानीत द्विजसत्तमाः। निषधाधिपतिर्धीमान् नलो नाम महायशाः॥<br><br>2441: वीरः संचामजिद् विद्वान् मम भर्ता विशाम्पतिः। देवताभ्यर्चनपरो द्विजातिजनवत्सलः॥<br><br>2442: गोप्ता निषधवंशस्य महातेजा महाबलः। सत्यवान्धर्मवित् प्राज्ञः सत्यसंधोऽरिमर्दनः॥<br><br>2443: ब्रह्मण्यो दैवतरपरः श्रीमान् परपुरंजयः। नलो नाम नृपश्रेष्ठो देवराजसमद्युतिः॥<br><br>2444: मम भर्ता विशालाक्षः पूर्णेन्दुवदनोऽरिहा। आहर्ता क्रतुमुख्यानां वेदवेदाङ्गपारगः॥<br><br>2445: सपत्नानां मृधे हन्ता रविसोमसमप्रभः। स कैश्चिनिकृतिप्रज्ञैरनार्यैरकृतात्मभिः॥<br><br>2446: आहूय पृथिवीपालः सत्यधर्मपरायणः। देवने कुशलैर्जिर्हितं राज्यं वसूनि च॥<br><br>2447: तस्य मामवगच्छध्वं भार्यां राजर्षभस्य वै। दमयन्तीति विख्यातां भर्तुर्दर्शनलालसाम्॥<br><br>2448: सा वनानि गिरीश्चैव सरांसि सरितस्तथा। पल्वलानि च सर्वाणि तथारण्यानि सर्वशः॥<br><br>2449: अन्वेषमाणा भर्तारं नलं रणविशारदम्। महात्मानं कृतास्त्रं च विचरामीह दुःखिता॥<br><br>2450: कच्चिद् भगवतां रम्यं तपोवनमिदं नृपः। भवेत् प्राप्तो नलो नाम निषधानां जनाधिपः॥<br><br>2451: यत्कृतेऽहमिदं ब्रह्मन् प्रपन्ना भृशदारुणम्। वनं प्रतिभयं घोरं शार्दूलमृगसेवितम्॥<br><br>2452: यदि कैश्चिदहोरात्रैर्न द्रक्ष्यामि नलं नृपम्। आत्मानं श्रेयसा योक्ष्ये देहस्यास्य विमोचनात्॥<br><br>2453: को नु मे जीवितेनार्थस्तमृते पुरुषर्षभम्। कथं भविष्याम्यद्याहं भर्तृशोकाभिपीडिता॥<br><br>2454: तथा विलपतीमेकामरण्ये भीमनन्दिनीम्। दमयन्तीमथोचुस्ते तापसा: सत्यदर्शिनः॥<br><br>2455: उदर्कस्तव कल्याणि कल्याणो भविता शुभे। वयं पश्याम तपसा क्षिप्रं द्रक्ष्यसि नैषधम्॥<br><br>2456: निषधानामधिपति नलं रिपुनिपातिनम्। भैमिधर्मभृतां श्रेष्ठं द्रक्ष्यसे विगतज्वरम्॥<br><br>2457: विमुक्तं सर्वपापेभ्यः सर्वरत्नसमन्वितम्। तदेव नगरं श्रेष्ठं प्रशासतमरिंदमम्॥<br><br>2458: द्विषतां भयकर्तारं सुहृदां शोकनाशनम्। पतिं द्रक्ष्यसि कल्याणि कल्याणाभिजनं नृपम्॥<br><br>2459: एवमुक्त्वा नलस्येष्टां महिषी पार्थिवात्मजाम्। अन्तर्हितास्तापसास्ते साग्निहोत्राश्रमास्तथा॥<br><br>2460: सा दृष्ट्वा महदाश्चर्यं विस्मिता ह्यभवत् तदा। दमयन्त्यनवद्याङ्गी वीरसेननृपस्नुषा॥<br><br>2461: किं नु स्वपो मया दृष्टः कोऽयं विधिरिहाभवत्। क्व नु ते तापसा: सर्वे क्व तदाश्रममण्डलम्॥<br><br>2462: क्व सा पुण्यजला रम्या नदी द्विजनिषेविता। क्व नु ते ह नगा हृद्याः फलपुष्पोपशोभिताः॥<br><br>2463: ध्यात्वा चिरं भीमसुता दमयन्ती शुचिस्मिता। भर्तृशोकपरा दीना विवर्णवदनाभवत्॥<br><br>2464: १००। सा गत्वाथापरां भूमि बाष्पसंदिग्धया गिरा। विललापाश्रुपूर्णाक्षी दृष्ट्वाशोकतरुं ततः॥<br><br>2465: । उपगम्य तरुश्रेष्ठमशोकं पुष्पितं वने। पल्लवापीडितं हृद्यं विहङ्गैरनुनादितम्॥<br><br>2466: अहो बतायमगमः श्रीमानस्मिन् वनान्तरे। आपीडैर्बहुभिर्भाति श्रीमान् पर्वतराडिव॥<br><br>2467: विशोकां कुरु मां क्षिप्रमशोक प्रियदर्शन। वीतशोकभयाबाधं कच्चित् त्वं दृष्टवान् नृपम्॥<br><br>2468: नलं नामारिदमनं दमयन्त्याः प्रियं पतिम्। निघधानामधिपतिं दृष्टवानसि मे प्रियम्॥<br><br>2469: एकवस्त्रार्धसंवीतं सुकुमारतनुत्वचम्। व्यसनेनार्दितं वीरमरण्यमिदमागतम्॥<br><br>2470: यथा विशोका गच्छेयमशोकनग तत् कुरु। सत्यनामा भवाशोक अशोकः शोकनाशनः॥<br><br>2471: एवं साशोकवृक्षं तमार्ता वै परिगम्य ह। जगाम दारुणतरं देशं भैमी वराङ्गना॥<br><br>2472: सा ददर्श नगान् नैकान् नैकाश्च सरितस्तथा। नैकांश्च पर्वतान् रम्यान् नैकांश्च मृगपक्षिणः॥<br><br>2473: कन्दरांश्च नितम्बांश्च नदीश्चाद्भुतदर्शनाः। ददर्श तान् भीमसुता पतिमन्वेषती तदा॥<br><br>2474: गत्वा प्रकृष्टमध्वानं दमयन्ती शुचिस्मिता। ददर्शाथ महासार्थं हस्त्यश्वरथसंकुलम्॥<br><br>2475: उत्तरन्तं नदी रम्यां प्रसन्नसलिलां शुभाम्। सुशीततोयां विस्तीर्णां ह्रदिनीं वेतसैर्वृताम्॥<br><br>2476: प्रो ष्टां क्रौञ्चकुररैश्च क्रवाकोपकूजिताम्। कूर्मचाहझषाकीर्णां विपुलद्वीपशोभिताम्॥<br><br>2477: सा दृष्ट्वैव महासार्थं नलपत्नी यशस्विनी। उपसर्प्य वरारोहा जनमध्यं विवेश ह॥<br><br>2478: उन्मत्तरूपा शोकार्ता तथा वस्त्रार्धसंवृता। कृशा विवर्णा मलिना पांसुध्वस्तशिरोरुहा॥<br><br>2479: तां दृष्ट्वा तत्र मनुजाः केचिद् भीताः प्रदुद्रुवुः। केचिच्चिन्तापरा जग्मुः केचित् तत्र विचुक्रुशुः॥<br><br>2480: प्रहसन्ति स्म तां केचिदभ्यसूयन्ति चापरे। अकुर्वत दयां केचित् पप्रच्छुश्चापि भारत॥<br><br>2481: कासि कस्यासि कल्याणि किं वा मृगवसे वने। त्वां दृष्ट्वा व्यथिताः स्मेह कच्चित् त्वमसि मानुषी। वद सत्यं वनस्यास्य पर्वतस्याथवा दिशः। देवता त्वं हि कल्याणि त्वां वयं शरणं गताः॥<br><br>2482: यक्षी वा राक्षसी वा त्वमुताहोऽसि वराङ्गना। सर्वथा कुरु नः स्वस्ति रक्ष वास्माननिन्दिते॥<br><br>2483: यथायं सर्वथा सार्थः क्षेमी शीघ्रमितो व्रजेत्। तथा विधत्स्व कल्याणि यथा श्रेयो हि नो भवेत्। । तथोक्ता तेन सार्थेन दमयन्ती नृपात्मजा। प्रत्युवाच ततः साध्वी भर्तृव्यसनपीडिता॥<br><br>2484: सार्थवाहं च सार्थं च जना ये चात्र केचन। युवस्थविरबालाश्च सार्थस्य च पुरोगमाः॥<br><br>2485: मानुषीं मां विजानीत मनुजाधिपतेः सुताम्। नृपस्नुषां राजभार्यां भर्तृदर्शनलालसाम्॥<br><br>2486: विदर्भराण्मम पिता भर्ता राजा च नैषधः। नलो नाम महाभागस्तं मृग्याम्यपराजितम्॥<br><br>2487: यदि जानीत नृपतिं क्षिप्रं शंसत मे प्रियम्। नलं पुरुषशार्दूलममित्रगणसूदनम्॥<br><br>2488: तामुवाचानवद्याङ्गीं सार्थस्य महतः प्रभुः। सार्थवाहः शुचिर्नाम शृणु कल्याणि मद्वचः॥<br><br>2489: अहं सार्थस्य नेता वै सार्थवाहः शुचिस्मिते। मनुष्यं नलनामानं न पश्यामि यशस्विनि॥<br><br>2490: कुञ्जरद्वीपिमहिषशार्दूलर्भमृगानपि। पश्याम्यस्मिन् वने कृत्स्ने ह्यमनुष्यनिषेविते॥<br><br>2491: ऋते त्वां मानुषी मर्यं न पश्यामि महावने। तथा नो यक्षराडद्य मणिभद्रः प्रसीदतु॥<br><br>2492: साब्रवीद् वणिज: सर्वान् सार्थवाहं च तं ततः। क्व नु यास्यति सार्थोऽयमेतदाख्यातुमर्हसि॥<br><br>2493: सार्थवाह उवाच सार्थोऽयं चेदिराजस्य सुबाहोः सत्यदर्शिन: क्षिप्रं जनपदं गन्ता लाभाय मनुजात्मजे॥<br><br>2494: बृहदश्व उवाच सा तच्छ्रुत्वानवद्याङ्गी सार्थवाहवचस्तदा। जगाम सह तेनैव सार्थेन पतिलालसा॥<br><br>2495: अथ काले बहुतिथे वने महति दारुणे। तडागं सर्वतोभद्रं पद्मसौगन्धिकं महत्॥<br><br>2496: ददृशुर्वणिजो रम्यं प्रभूतयवसेन्धनम्। बहुपुष्पफलोपेतं नानापक्षिनिषेवितम्॥<br><br>2497: निर्मलस्वादुसलिलं मनोहारि सुशीतलम्। सुपरिश्रान्तवाहास्ते निवेशाय मनो दधुः॥<br><br>2498: सम्मते सार्थवाहस्य विविशुर्वनमुत्तमम्। उवास सार्थः सुमहान् वेलामासाद्य पश्चिमाम्॥<br><br>2499: अथार्धरात्रसमये नि:शब्दस्तिमिते तदा। सुप्ते सार्थे परिश्रान्ते हस्तियूथमुपागमत्॥<br><br>2500: पानीपार्थं गिरिनदीं मदप्रस्रवणाविलाम्। अथापश्यत सार्थं तं सार्थजान् सुबहून् गजान्॥<br><br>2501: तान् चाम्यगजान् दृष्ट्वा सर्वे वनगजास्तदा। समाद्रवन्त वेगेन जिघांसन्तो मदोत्कटाः॥<br><br>2502: तेषामापततां वेग: करिणां दुःसहोऽभवत्। नगाचादिव शीर्णानां शृङ्गाणां पततां क्षितौ। ॥<br><br>2503: स्पन्दतामपि नागानां मार्गा नष्टा वनोद्भवाः। मार्ग संस्थ्य संसुप्तं पद्मिन्याः सार्थमुत्तमम्॥<br><br>2504: ते तं ममर्दुः सहसा चेष्टमानं महीतले। हाहाकारं प्रमुञ्चन्तः सार्थिकाः शरणार्थिनः॥<br><br>2505: ते वनगुल्मांश्चधावन्तो निद्राधा बहवोऽभवन्। केचिद् दन्तैः करैः केचित् केचित् पद्भ्यां हता गजैः। । निहतोष्ट्राश्वबहुलाः पदातिजनसंकुलाः। भयादाधावमानाश्च परस्परहतास्तदा॥<br><br>2506: घोरान् नादान विमुञ्चन्तो निपेतुर्धरणीतले। वृक्षेष्वारुह्य संरब्धाः पतिता विषमेषु च॥<br><br>2507: एवं प्रकारैर्बहुभिर्दैवेनाक्रम्य हस्तिभिः। राजन् विनिहतं सर्वं समृद्धं सार्थमण्डलम्॥<br><br>2508: आराव: सुमहांश्चासीत् त्रैलोक्यभयकारकः। एषोऽग्निरुत्थितः कष्टस्त्रायध्वंधावताधुना॥<br><br>2509: रत्नराशिर्विशीर्णोऽयं गृहणीध्वं की प्रधावत। सामान्यमेतद् द्रविणं न मिथ्यावचनं मम॥<br><br>2510: एवमेवाभिभाषन्तो विद्रवन्ति भयात् तदा। पुनरेवाभिधास्यामि चिन्तयध्वं सुकातराः॥<br><br>2511: तस्मिंस्तथा वर्तमाने दारुणे जनसंक्षये। दमयन्ती च बुबुधे भयसंत्रस्तमानसा॥<br><br>2512: अपश्यद् वैशसं तत्र सर्वलोकभयंकरम्। अदृष्टपूर्वं तद् दृष्ट्वा बाला पद्मनिभेक्षणा॥<br><br>2513: संसक्तवदनाश्वासा उत्तस्थौ भयविह्वला। ये तु तत्र विनिर्मुक्ताः सार्थात् केचिदविक्षताः॥<br><br>2514: तेऽब्रुवन् सहिताः सर्वे कस्येदं कर्मणः फलम्। नूनं न पूजितोऽस्माभिर्मणिभद्रो महायशाः॥<br><br>2515: तथा यक्षाधिपः श्रीमान् न वै वैश्रवणः प्रभुः। न पूजा विघ्नकर्तृणामथवा प्रथमं कृता॥<br><br>2516: शकुनानां फलं वाथ विपरीतमिदंध्रुवम्। ग्रहा न विपरीतास्तु किमन्यदिदमागतम्॥<br><br>2517: अपरे त्वब्रुवन् दीना ज्ञातिद्रव्यविनाकृताः। यासावध महासार्थे नारी हुन्मत्तदर्शना॥<br><br>2518: प्रविष्टा विकृताकारा कृत्वा रूपममानुषम्। तयेयं विहिता पूर्वं माया परमदारुणा॥<br><br>2519: राक्षसी वाध्रुवं यक्षी पिशाची वा भयंकरी। तस्याः सर्वमिदं पापं नात्र कार्या विचारणा॥<br><br>2520: पश्यामो यदि तां पापां सार्थनीं नैकदुःखदाम्। लोष्टभिः पांसुभिश्चैव तृणैः काष्ठैश्च मुष्टिभिः॥<br><br>2521: अवश्यमेव हन्यामः सार्थस्य किल कृत्यकाम्। दमयन्ती तु तच्छ्रुत्वा वाक्यं तेषां सुदारुणम्॥<br><br>2522: ह्रीता भीता च संविग्ना प्राद्रवद् यत्र काननम्। आशङ्कमाना तत्पापमात्मानं पर्यदेवयत्॥<br><br>2523: अहो ममोपरि विधेः संरम्भो दारुणो महान्। नानुबध्नाति कुशलं कस्येदं कर्मणः फलम्॥<br><br>2524: न स्मराम्यशुभं किचित् कृतं कस्यचिदण्वपि। कर्मणा मनसा वाचा कस्येदं कर्मणः फलम्॥<br><br>2525: नूनं जन्मान्तरकृतं पापमापतितं महत्। अपश्चिमामिमां कष्टामापदं प्राप्तवत्यहम्॥<br><br>2526: भर्तृराज्यापहरणं स्वजनाच्च पराजयः। भ! सह वियोगश्च तनयाभ्यां च विच्युतिः॥<br><br>2527: निर्नाथता वने वासो बहुव्यालनिषेविते। अथापरेयुः सम्प्राप्ते हतशिष्टा जनास्तदा॥<br><br>2528: देशात् तस्माद् विनिष्क्रम्य शोचन्ते वैशसं कृतम्। भ्रातरं पितरं पुत्रं सखायं च नराधिप। ॥<br><br>2529: अशोचत् तत्र वैदर्भी किं नु मे दुष्कृतं कृतम्। योऽपि मे निर्जनेऽरण्ये सम्प्राप्तोऽयं जनार्णवः॥<br><br>2530: स हतो हस्तियूथेन मन्दभाग्यान्ममैव तत्। प्राप्तव्यं सुचिरं दुःखं नूनमद्यापि वै मया॥<br><br>2531: नाप्राप्तकालो म्रियते श्रुतं वृद्धानुशासनम्। या नाहमद्य मृदिता हस्तियूथेन दुःखिता। ॥<br><br>2532: न ह्यदैवकृतं किंचिन्नराणामिह विद्यते। न च मे बालभावेऽपरि किंचित् पापकृतं कृतम्॥<br><br>2533: कर्मणा मनसा वाचा यदिदं दुःखमागतम्। मन्ये स्वयंवरकृते लोकपालाः समागताः॥<br><br>2534: प्रत्याख्याता मया तत्र नलस्यार्थाय देवताः। नूनं तेषां प्रभावेण वियोगं प्राप्तवत्यहम्॥<br><br>2535: एवमादीनि दुःखार्ता सा विलप्य वराङ्गना। प्रलापानि तदा तानि दमयन्ती पतिव्रता॥<br><br>2536: हतशेषैः सह तदा ब्राह्मणैर्वेदपारगैः। अगच्छद् राजशार्दूल चन्द्रलेखेव शारदी॥<br><br>2537: गच्छन्ती साचिराद् बाला पुरमासादयन्महत्। सायाह्ने चेदिराजस्य सुबाहोः सत्यदर्शिनः॥<br><br>2538: अथ वस्त्रार्धसंवीता प्रविवेश पुरोत्तमम्। तां विह्वलां कृशां दीनां मुक्तकेशीममार्जिताम्॥<br><br>2539: उन्मत्तामिव गच्छन्तीं ददृशुः पुरवासिनः। प्रविशन्तीं तु तां दृष्ट्वा चेदिराजपुरीं तदा॥<br><br>2540: अनुजग्मुस्तत्र बाला चामिपुत्राः कुतूहलात्। सा तैः परिवृतागच्छत् समीपं राजवेश्मनः॥<br><br>2541: तां प्रासादगतापश्यद् राजमाता जनैर्वृताम्। धात्रीमुवाच गच्छैनामानयेह ममान्तिकम्॥<br><br>2542: जनेन क्लिश्यते बाला दुःखिता शरणार्थिनी। तादृग् रूपं च पश्यामि विद्योतयति मे गृहम्॥<br><br>2543: उन्मत्तवेषा कल्याणी श्रीरिवायतलोचना। सा जनं वारयित्वा तं प्रासादतलमुत्तमम्॥<br><br>2544: आरोग्य विस्मिता राजन् दमयन्तीमपृच्छत। एवमप्यसुखाविष्टा बिभर्षि परमं वपुः॥<br><br>2545: भासि विद्युदिवाभ्रेषु शंस मे कासि कस्य वा। न हि ते मानुषं रूपं भूषणैरपि वर्जितम्॥<br><br>2546: असहाया नरेभ्यश्च नोद्विजस्यमरप्रभे। तच्छ्रुत्वा वचनं तस्या भैमी वचनमब्रवीत्॥<br><br>2547: मानुषीं मां विजानीहि भर्तारं समनुव्रताम्। सैरन्ध्रीजातिसम्पन्नं भुजिष्यां कामवासिनीम्॥<br><br>2548: फलमूलाशनामेकां यत्रसायंप्रतिश्रयाम्। असंख्येयगुणो भर्ता मां च नित्यमनुव्रतः॥<br><br>2549: भक्तामहपि तं वीरं छायेवानुगता पथि। तस्य दैवात् प्रसङ्गोऽभूदतिमात्रं सुदेवने॥<br><br>2550: द्यूते स निर्जितश्चैव वनमेक उपेयिवान्। तमेकवसनं वीरमुन्मत्तमिव विह्वलम्॥<br><br>2551: आश्वासयन्ती भर्तारमहमप्यगमं वनम्। स कदाचिद् वने वीरः कस्मिंश्चित् कारणान्तरे॥<br><br>2552: क्षुत्परीतस्तु विमनास्तदप्येकं व्यसर्जयत्। तमेकवसना नग्नमुन्मत्तवदचेतसम्॥<br><br>2553: अनुव्रजन्ती बहुला न स्वपामि निशास्तदा। ततो बहुतिथे काले सुप्तामुत्सृज्य मां क्वचित्॥<br><br>2554: वाससोऽर्धं परिच्छिद्य त्यक्तवान् मामनागसम्। तं मार्गमाणा भर्तारं दह्यमाना दिवानिशम्॥<br><br>2555: साहं कमलगर्भाभमपश्यन्ती हृदि प्रियम्। न विन्दाम्यमरप्रख्यं प्रियं प्राणेश्वरं प्रभुम्॥<br><br>2556: तामश्रुपरिपूर्णाक्षीं विलपन्ती तथा बहु। राजमाताब्रवीदार्ता भैमीमार्तस्वरां स्वयम्॥<br><br>2557: वसस्व मयि कल्याणि प्रीतिमें परमा त्वयि। मृगयिष्यन्ति ते भद्रे भर्तारं पुरुषा मम॥<br><br>2558: अपि वा स्वयमागच्छेत् परिधावन्नितस्ततः। इहैव वसती भद्रे भर्तारमुपलप्स्यसे॥<br><br>2559: राजमातुर्वचः श्रुत्वा दमयन्ती वचोऽब्रवीत्। समयेनोत्सहे वस्तुं त्वयि वीरप्रजायिनि॥<br><br>2560: उच्छिष्टं नैव भुञ्जीयां न कुर्यां पादधावनम्। न चाहं पुरुषानन्यान् प्रभाषेयं कथंचन॥<br><br>2561: प्रार्थयेद् यदि मां कश्चिद् दण्ड्यस्ते स पुमान् भवेत्। वध्यश्च तेऽसकृन्मन्द इति मे व्रतमाहितम्॥<br><br>2562: भर्तुरन्वेषणार्थं तु पश्येयं ब्राह्मणानहम्। यद्येवमिह वत्स्यामि त्वत्सकाशे न संशयः॥<br><br>2563: अतोऽन्यथा न मे वासो वर्तते हृदये क्वचित्। तां प्रहष्टेन मनसा राजमातेदमब्रवीत्॥<br><br>2564: सर्वमेतत् करिष्यामि दिष्ट्या ते व्रतमीदृशम्। एवमुक्त्वा ततो भैमी राजमाता विशाम्पते॥<br><br>2565: उवाचेदं दुहितरं सुनन्दा नाम भारत। सैरन्ध्रीमभिजानीष्व सुनन्दे देवरूपिणीम्॥<br><br>2566: वयसा तुल्यतां प्राप्ता सखी तव भवत्वियम्। एतया सह मोदस्व निरुद्विग्नमनाः सदा॥<br><br>2567: ततः परमसंहष्टा सुनन्दा गृहमागमत्। दमयन्तीमुपादाय सखीभिः परिवारिता॥<br><br>2568: स तत्र पूज्यमाना वै दमयन्ती व्यनन्दत। सर्वकामैः सुविहितैर्निरुद्वेगावसत् तदा॥<br><br>2569: बृहदश्व उवाच उत्सृज्य दमयन्ती तु नलो राजा विशाम्पते। ददर्श दावं दह्यन्तं महान्तं गहने वने। ॥<br><br>2570: तत्र शुश्राव शब्दं वै मध्ये भूतस्य कस्यचित्। अभिधाव नलेत्युच्चैः पुण्यश्लाकेति चासकृत्॥<br><br>2571: मा भैरिति नलश्चोक्त्वा मध्यमग्नेः प्रविश्य तम्। ददर्श नागराजानं शयानं कुण्डलीकृतम्॥<br><br>2572: स नागः प्राञ्जलिर्भूत्वा वेपमानो नलं तदा। उवाच मां विद्धि राजन् नागं कर्कोटकं नृप। ॥<br><br>2573: मया प्रलब्धो ब्रह्मर्षिर्नारदः सुमहातपाः। तेन मन्युपरीतेन शप्तोऽस्मि मनुजाधिप। ॥<br><br>2574: तिष्ठ त्वं स्थावर इव यावदेव नल: क्वचित्। इतो नेता हि तत्र त्वं शापान्मोक्ष्यसि मत्कृतात्॥<br><br>2575: तस्य शापान शक्तोऽस्मि पदाद् विचलितुं पदम् उपदेक्ष्यामि ते श्रेयस्त्रातुमर्हति मां भवान्॥<br><br>2576: सखा च ते भविष्यामि मत्समो नास्ति पन्नगः। लघुश्च ते भविष्यामि शीघ्रमादाय गच्छ माम्॥<br><br>2577: एवमुक्त्वा स नागेन्द्रो बभूवाङ्गुष्ठमात्रकः। तं गृहीत्वा नलः प्रायाद् देशं दावविवर्जितम्॥<br><br>2578: आकाशदेशमासाद्य विमुक्तं कृष्णवर्मना। उत्स्रष्टुकामं तं नागः पुन: कर्कोटकोऽब्रवीत्॥<br><br>2579: पदानि गणयन् गच्छ स्वानि नैषध कानिचित्। तत्र तेऽहं महाबाहो श्रेयोधास्यामि यत् परम्॥<br><br>2580: तत: संख्यातुमारब्धमदशद् दशमे पदे। तस्य दष्टस्य तद् रूपं क्षिप्रमन्तरधीयत॥<br><br>2581: स दृष्ट्वा विस्मितस्तस्थावात्मानं विकृतं नलः। स्वरूपधारिणं नागं ददर्श स महीपतिः॥<br><br>2582: ततः कर्कोटको नागः सान्त्वयन् नलमब्रवीत्। मया तेऽन्तर्हितं रूपं न त्वां विद्युर्जना इति॥<br><br>2583: यत्कृते चासि निकृतो दुःखेन महता नल। विषेण स मदीयेन त्वयि दुःखं निवत्स्यति॥<br><br>2584: विषेण संवृतैर्गात्रैर्यावत् त्वां न विमोक्ष्यति। तावत् त्वयि महाराज दुःखं वै स निवत्स्यति॥<br><br>2585: अनागा येन निकृतस्त्वमन) जनाधिप। क्रोधादसूययित्वा तं रक्षा मे भवतः कृता॥<br><br>2586: न ते भयं नरव्याघ्र दंष्ट्रिभ्यः शत्रुतोऽपि वा। ब्रह्मविद्भ्यश्च भविता मत्प्रसादान्नराधिप॥<br><br>2587: राजन् विषनिमित्ता च न ते पीडा भविष्यति। संग्रमेषु च राजेन्द्र शश्वज्जयमवाप्स्यसि॥<br><br>2588: गच्छ राजनित: सूतो बाहुकोऽहमिति ब्रुवन्। समीपमृतुपर्णस्य स हि चैवाक्षनैपुणः॥<br><br>2589: अयोध्या नगरी रम्यामद्य वै निषधेश्वर। स तेऽक्षहृदयं दाता राजाश्चहृदयेन वै॥<br><br>2590: इक्ष्वाकुकुलजः श्रीमान् मित्रं चैव भविष्यति। भविष्यसि यदाक्षज्ञः श्रेयसा योक्ष्यसे तदा। ॥<br><br>2591: सममेष्यसि दारैस्त्वं मा स्म शोके मनः कृथाः। राज्येन तनयाभ्यां च सत्यमेतद् ब्रवीमि ते॥<br><br>2592: स्वं रूपं च यदा द्रष्टुमिच्छेथास्त्वं नराधिप। संस्मर्तव्यस्तदा तेऽहं वासश्चेदं निवासयेः॥<br><br>2593: अनेन वाससाच्छन्नः स्वं रूपं प्रतिपत्स्यसे। इत्युक्त्वा प्रददौ तस्मै दिव्यं वासोयुगं तदा॥<br><br>2594: एवं नलं च संदिश्य वासो दत्त्वा च कौरव। नागराजस्ततो राजंस्तत्रैवान्तरधीयत। ॥<br><br>2595: वृहदश्व उवाच तस्मिन्नन्तहिते नागे प्रययौ नैषधो नलः। ऋतुपर्णस्य नगरं प्राविशद् दशमेऽहनि॥<br><br>2596: स राजानमुपातिष्ठद् बाहुकोऽहमिति ब्रुवन्। अश्वानां वाहने युक्तः पृथिव्यां नास्ति मत्समः॥<br><br>2597: अर्थकृच्छ्रेषु चैवाहं प्रष्टव्यो नैपुणेषु च। अन्नसंस्कारमपि च जानाम्यन्यैर्विशेषतः॥<br><br>2598: यानि शिल्पानि लोकेऽस्मिन् यच्चैवान्यत् सुदुष्करम् सर्वं यतिष्ये तत् कर्तुमृतुपर्ण भरस्व माम्॥<br><br>2599: ऋतुपर्ण उवाच वस बाहुक भद्रं ते सर्वमेतत् करिष्यसि। शीघ्रयाने सदा बुद्धिर्धियते मे विशेषतः॥<br><br>2600: स त्वमातिष्ठ योगं तं येन शीघ्रा हया ममा भवेयुरश्वाध्यक्षोऽसि वेतनं ते शतं शतम्॥<br><br>2601: त्वामुपस्थास्यतश्चैव नित्यं वार्ष्णेयजीवलौ। एताभ्यां रंस्यसे सार्धं वस वै मयि बाहुक॥<br><br>2602: बृहदश्व उवाच एवमुक्तो नलस्तेन न्यवसत् तत्र पूजितः। ऋतुपर्णस्य नगरे सहवार्ष्णेयजीवलः॥<br><br>2603: स वै तत्रावसद् राजा वैदर्भीमनुचिन्तयन्। सायं सायं सदा चेमं श्लोकमेकं जगाद ह॥<br><br>2604: क्व नु सा क्षुत्पिपासार्ता श्रान्ता शेते तपस्विनी। स्मरन्ती तस्य मन्दस्य कं वा साद्योपतिष्ठति॥<br><br>2605: एवं ब्रुवन्तं राजानं निशायां जीवलोऽब्रवीत्। कामेनां शोचसे नित्यं श्रोतुमिच्छामि बाहुक॥<br><br>2606: आयुष्मन् कस्य वा नारी यामेवमनुशोचसि। तमुवाच नलो राजा मन्दप्रज्ञस्य कस्यचित्॥<br><br>2607: आसीद् बहुमता नारी तस्यादृढतरं वचः। स वै केनचिदर्थेन तया मन्दो व्ययुज्यत॥<br><br>2608: विप्रयुक्तः स मन्दात्मा भ्रमत्यसुखपीडितः। दह्यमानः स शोकेन दिवारानमतन्द्रितः॥<br><br>2609: निशाकाले स्मरंस्तस्याः श्लोकमेकं स्म गायति। स विभ्रमन् महीं सर्वां क्वचिदासाद्य किंचन॥<br><br>2610: वसत्यनहर्हस्तद् दुःखं भूय एवानुसंस्मरन्। सा तु तं पुरुषं नारी कृच्छ्रेऽप्यनुगता वने। ॥<br><br>2611: त्यक्ता तेनाल्पपुण्येन दुष्करं यदि जीवति। एका बालानभिज्ञा च मार्गाणामतथोचिता॥<br><br>2612: क्षुत्पिपासापरीताङ्गी दुष्करं यदि जीवति। श्वापदाचरिते नित्यं वने महति दारुणे॥<br><br>2613: त्यक्ता तेनाल्पभाग्यन मन्दप्रज्ञेन मारिष। इत्येवं नैषधो राजा दमयन्तीमनुस्मरन्। अज्ञातवासं न्यवसद् राज्ञस्तस्य निवेशने॥<br><br>2614: बृहदश्व उवाच हृतराज्ये नले भीमः सभार्ये च वनं गते। द्विजान् प्रस्थापयामास नलदर्शनकाझया। । । । संदिदेश च तान् भीमो वसु दत्त्वा च पुष्कलम्। मृगयध्वं नलं चैव दमयन्तीं च मे सुताम्॥<br><br>2615: अस्मिन् कर्मणि सम्पन्ने विज्ञाते निषधाधिपे। गवां सहस्रं दास्यामि यो वस्तावानयिष्यति॥<br><br>2616: अग्रहारांश्च दास्यामि ग्राम नगरसम्मितम्। न चेच्छक्याविहानेतुं दमयन्ती नलोऽपि वा॥<br><br>2617: ज्ञातमात्रेऽपि दास्यामि गवां दशशतं धनम्। इत्युक्तास्ते ययुर्हष्टा ब्राह्मणाः सर्वतो दिशम्॥<br><br>2618: पुरराष्ट्राणि चिन्वन्तो नैषधं सह भार्यया। नैव क्वापि प्रपश्यन्ति नलं वा भीमपुत्रिकाम्॥<br><br>2619: ततश्चेदिपुरी रम्यां सुदेवो नाम वै द्विजः। विचिन्वानोऽथ वैदर्भीमपश्यद् राजवेश्मनि॥<br><br>2620: पुण्याहवाचने राज्ञः सुनन्दासहितां स्थिताम्। मन्दं प्रख्यायमानेन रूपेणाप्रतिमेन ताम्॥<br><br>2621: निबद्धां धूमजालेन प्रभामिव विभावसोः। तां समीक्ष्य विशालाक्षीमधिकं मलिनां कृशाम्। तर्कयामास भैमीति कारणैरुपपादयन्॥<br><br>2622: सुदेव उवाच यथेयं मे पुरा दृष्टा तथारूपेयमङ्गना। कृतार्थोऽस्म्यद्य दृष्ट्वेमा लोककान्तामिव श्रियम्॥<br><br>2623: पूर्णचन्द्रनिभां श्यामां चारुवृत्तपयोधराम्। वन्तीं प्रभया देवी सर्वा वितिमिरा दिशः॥<br><br>2624: चारुपद्मविशालाक्षी मन्मथस्य रतीमिव। इष्टां समस्तलोकस्य पूर्णचन्द्रप्रभामिव॥<br><br>2625: विदर्भसरसस्तस्माद् दैवदोषादिवोद्धताम्। मलपङ्कानुलिप्ताङ्गी मृणालीमिव चोद्धृताम्॥<br><br>2626: पौर्णमासीमिव निशां राहुग्रस्तनिशाकराम्। पतिशोकाकुलां दीनां शुष्कस्रोतां नदीमिव॥<br><br>2627: विध्वस्तपर्णकमलां वित्रासितविहंगमाम्। हस्तिहस्तपरामृष्टां व्याकुलामिव पद्मिनीम्॥<br><br>2628: सुकुमारी सुजाताङ्गी रत्नगर्भगृहोचिताम्। दह्यमानामिवार्केण मृणालीमिव चोद्धृताम्॥<br><br>2629: रूपौदार्यगुणोपेतां मण्डनार्हाममण्डिताम्। चन्द्रलेखामिव नवां व्योम्नि नीलाभ्रसंवृताम्॥<br><br>2630: कामभोगैः प्रियीनां हीनां बन्धुजनेन च। देहं संधारयन्ती हि भर्तृदर्शनकाझ्या॥<br><br>2631: भर्ता नाम परं नार्या भूषणं भूषणैर्विना। एषा हि रहिता तेन शोभमाना न शोभते॥<br><br>2632: दुष्करं कुरुतेऽत्यन्तं हीनो यदनया नलः। धारयत्यात्मनो देहं न शोकेनापि सीदति॥<br><br>2633: इमामसितकेशान्तां शतपत्रायतेक्षणाम्। सुखाहाँ दुःखितां दृष्ट्वा ममापि व्यथते मनः॥<br><br>2634: कदा नु खलु दुःखस्य पारं यास्यति वै शुभा। भर्तुः समागमात् साध्वी रोहिणी शशिनो यथा॥<br><br>2635: अस्या नूनं पुनर्लाभान्नैषधः प्रीतिमेष्यति। राजा राज्यपरिभ्रष्टः पुनर्लब्ध्वा च मेदिनीम्॥<br><br>2636: तुल्यशीलवयोयुक्तां तुल्याभिजनसंवृताम्। नैषधोऽर्हति वैदर्भी तं चेयमसितेक्षणा॥<br><br>2637: युक्तं तस्याप्रमेयस्य वीर्यसत्त्ववतो मया। समाश्वासयितुं भार्यां पतिदर्शनलालसाम्॥<br><br>2638: अहमाश्वासयाम्येनां पूर्णचन्द्रनिभाननाम्। अदृष्टपूर्वां दुःखस्य दुःखाध्यिानतत्पराम्॥<br><br>2639: बृहदश्व उवाच एवं विमृश्य विविधैः कारणैर्लक्षणैश्च ताम्। उपागम्य ततो भैमी सुदेवो ब्राह्मणोऽब्रवीत्॥<br><br>2640: अहं सुदेवो वैदर्भि भ्रातुस्ते दयितः सखा। भीमस्य वचनाद् राज्ञस्त्वामन्वेष्टुमिहागतः॥<br><br>2641: कुशली ते पिता राज्ञि जननी भ्रातरश्च ते। आयुष्मन्तौ कुशलिनौ तत्रस्थौ दारकौ च तौ॥<br><br>2642: त्वत्कृते बन्धुवर्गाश्च गतसत्त्वा इवासते। अन्वेष्टारो ब्राह्मणाश्च भ्रमन्ति शतशो महीम्॥<br><br>2643: बृहदश्व उवाच अभिज्ञाय सुदेवं तं दमयन्ती युधिष्ठिर। पर्यपृच्छत तान् सर्वान् क्रमेण सुहृदः स्वकान्॥<br><br>2644: रुरोद च भृशं राजन् वैदर्भी शोककर्शिता। दृष्ट्वा सुदेवं सहसा भ्रातुरिष्टं द्विजोत्तमम्॥<br><br>2645: रुदतीं तामथो दृष्ट्वा सुनन्दा शोककर्शिता। सुदेवेन सहैकान्ते कथयन्तीं च भारत॥<br><br>2646: जनित्र्यै कथयामास सैरन्ध्री रोदितीति च। ब्राह्मणेन सहागम्य तां वेद यदि मन्यसे॥<br><br>2647: अथ चेदिपतेर्माता राज्ञश्चान्तःपुरात् तदा। जगाम यत्र सा बाला ब्राह्मणेन सहाभवत्॥<br><br>2648: ततः सुदेवमानाय्य राजमाता विशाम्यते। पप्रच्छ भार्या कस्येयं सुता वा कस्य भाविनी॥<br><br>2649: कथं च नष्टा ज्ञातिभ्यो भर्तुर्वा वामलोचना। त्वया च विदिता विप्र कथमेवगंता सती॥<br><br>2650: एतदिच्छाम्यहं श्रोतुं त्वत्तः सर्वमशेषतः। तत्त्वेन हि ममाचक्ष्व पृच्छन्त्या देवरूपिणीम्॥<br><br>2651: एवमुक्तस्तया राजन् सुदेवो द्विजसत्तमः। सुखोपविष्ट आचष्ट दमयन्त्या यथातथम्॥<br><br>2652: सुदेव उवाच विदर्भराजोधर्मात्मा भीमो नाम महाद्युतिः। सुतेयं तस्य कल्याणी दमयन्तीति विश्रुता॥<br><br>2653: राजा तु नैषधो नाम वीरसेनसुतो नलः। भार्येयं तस्य कल्याणी पुण्यश्लोकस्यधीमतः॥<br><br>2654: स घृतेन जितो भ्रात्रा हृतराज्यो महीपतिः। दमयन्त्या गतः सार्धं न प्राज्ञायत कस्यचित्॥<br><br>2655: ते वयं दमयन्त्यर्थे चरामः पृथिवीमिमाम्। सेयमासादिताः बाला तव पुत्रनिवेशने॥<br><br>2656: अस्या रूपेण सदृशी मानुषी न हि विद्यते। अस्या ह्येष भ्रवोर्मध्ये सहज: पिप्लुरुत्तमः॥<br><br>2657: श्यामाया: पद्मसंकाशो लक्षितोऽन्तर्हितो मया। मलेन संवृतो ह्यस्याश्छन्नोऽभ्रेणेव चन्द्रमाः॥<br><br>2658: चिह्नभूतो विभूत्यर्थमयंधात्रा विनिर्मितः। प्रतिपत्कलुषस्येन्दोर्लेखा नातिविराजते॥<br><br>2659: न चास्य नश्यते रूपं वपुर्मलसमाचितम्। असंस्कृतमभिव्यक्तं भाति काञ्चनसंनिभम्॥<br><br>2660: अनेन वपुषा बाला पिप्लुनानेन सूचिता। लक्षितेयं मया देवी निभृतोऽग्निरिवोष्मणा॥<br><br>2661: तच्छ्रुत्वा वचनं तस्य सुदेवस्य विशाम्पते। सुनन्दा शोधयामास पिप्लुप्रच्छादनं मलम्॥<br><br>2662: स मलेनापकृष्टेन पिप्लुस्तस्या व्यरोचत। दमयन्त्या यथा व्यभ्रे नभसीव निशाकरः॥<br><br>2663: पिप्लुं दृष्ट्वा सुनन्दा च राजमाता च भारत। रुदत्यौ तां परिष्वज्य मुहूर्तमिव तस्थतुः॥<br><br>2664: उत्सृज्य बाष्पं शनकै राजमातेदमब्रवीत्। भगिन्या दुहिता मेऽसि पिप्लुनानेन सूचिता॥<br><br>2665: अहं च तव माता च राज्ञस्तस्य महात्मनः। सुते दशार्णाधिपतेः सुदाम्नश्चारुदर्शने॥<br><br>2666: भीमस्य राज्ञः सा दत्ता वीरबाहोरहं पुनः। त्वं जाता मया दृष्टा दशार्णेषु पितुहे॥<br><br>2667: यथैव ते पितुर्गेहं तथैव मम भामिनि। यथैव च ममैश्वर्यं दमयन्ति तथा तव॥<br><br>2668: तां प्रहप्टेन मनसा दमयन्ती विशाम्पते। प्रणम्य मातुर्भगिनीमिदं वचनमब्रवीत्॥<br><br>2669: अज्ञायमानापि सती सुखमसम्युषिता त्वयि। सर्वकामैः सुविहिता रक्ष्यमाणा सदा त्वया॥<br><br>2670: सुखात् सुखतरो वासो भविष्यति न संशयः। चिरविप्रोषितां मातामनुज्ञातुमर्हसि॥<br><br>2671: दारकौ च हि मे नीतौ वसतस्तत्र बालकौ। पित्रा विहीनौ शोकातॊ मया चैव कथं नु तौ॥<br><br>2672: यदि चापि प्रियं किंचिन्मयि कर्तुमिहेच्छसि। विदर्भान् यातुमिच्छामि शीघ्रं मे यानमादिश॥<br><br>2673: बाढमित्येव तामुक्त्वा हृष्टा मातृष्वसा नृप। गुप्तां बलेन महता पुत्रस्यानुमते ततः॥<br><br>2674: प्रास्थापयद् राजमाता श्रीमती नरवाहिना। यानेन भरतश्रेष्ठ स्वन्नपानपरिच्छदाम्॥<br><br>2675: ततः सा न चिरादेव विदर्भानगमत् पुनः। तु बन्धुजनः सर्वः प्रहृष्टः समपूजयत्॥<br><br>2676: सर्वान् कुशलिनो दृष्ट्वा बान्धवान् दारकौ च तौ मातरं पितरं चोभौ सर्वं चैव सखीजनम्॥<br><br>2677: देवताः पूजयामास ब्राह्मणांश्च यशस्विनी। परेण विधिना देवी दमयन्ती विशाम्यते॥<br><br>2678: अतर्पयत् सुदेवं च गोसहस्रेण पार्थिवः। प्रीतो दृष्ट्वैव तनयां ग्रामेण द्रविणेन च॥<br><br>2679: सा व्युष्टा रजनीं तत्र पितुर्वेश्मनि भाविनी। विश्रान्ता मातरं राजन्निदं वचनमब्रवीत्॥<br><br>2680: दमयन्त्युवाच मां चेदिच्छसि जीवन्ती मातः सत्यं ब्रवीमि ते। नलस्य नरवीरस्य यतस्वानयने पुनः॥<br><br>2681: दमयन्त्या तथोक्ता सा देवी भृशदुःखिता। बाष्पेणापिहिता राज्ञी नोत्तरं किंचिदब्रवीत्॥<br><br>2682: तदवस्थां तु तां दृष्ट्वा सर्वमन्तःपुरं तदा। हाहाभूतमतीवासीद् भृशं च प्ररुरोद ह॥<br><br>2683: ततो भीमं महाराजं भार्या वचनमब्रवीत्। दमयन्ती तव सुता भर्तारमनुशोचति॥<br><br>2684: अपकृष्य च लज्जां सा स्वयमुक्तवती नृप। प्रयतन्तां तव प्रेष्याः पुण्यश्लोकस्य मार्गणे॥<br><br>2685: तया प्रदेशितो राजा ब्राह्मणान् वशवर्तिनः। प्रास्थापयद् दिशः सर्वा यतध्वं नलमार्गणे॥<br><br>2686: ततो विदर्भाधियतेर्नियोगाद् ब्राह्मणास्तदा। दमयन्तीमथो सृत्वा प्रस्थिता:स्मेत्यथाब्रुवन्। ॥<br><br>2687: अथ तानब्रवीद् भैमी सर्वराष्ट्रेष्विदं वचः। ब्रुवध्वं जनसंसत्सु तत्र तत्र पुनः पुनः॥<br><br>2688: क्व नु त्वं कितवच्छित्त्वा वस्त्रार्धं प्रस्थितो मम। उत्सृज्य विपिने सुप्तामनुरक्तां प्रियां प्रिय॥<br><br>2689: सा वै यथा त्वया दृष्टा तथाऽऽस्ते त्वत्प्रतीक्षिणा दह्यमाना भृशं वाला वस्त्रार्थेनाभिसंवृता॥<br><br>2690: तस्या रुदत्याः सततं तेन शोकेन पार्थिव। प्रसादं कुरु वै वीर प्रतिवाक्यं ददस्व च॥<br><br>2691: एवमन्यच्च वक्तव्यं कृपां कुर्याद् यथा मयि) वायुनाधूयमानो हि वनं दहति पावकः॥<br><br>2692: भर्तव्या रक्षणीया च पत्नी पत्या हि सर्वदा। तन्नष्टमुभयं कस्माद्धर्मज्ञस्य सतस्तव॥<br><br>2693: ख्यातः प्राज्ञः कुलीनश्च सानुक्रोशो भवान् सदा। संवृत्तो निरनुक्रोशः शङ्के मद्भाग्यसंक्षयात्॥<br><br>2694: तत् कुरुष्व नरव्याघ्र दयां मयि नरर्षभ। आनृशंस्यं परोधर्मस्त्वत्त एव हि मे श्रुतः॥<br><br>2695: एवं ब्रुवाणान् यदि वः प्रतिब्रूयात् कथंचन। स नरः सर्वथा ज्ञेयः कश्चासौ क्व नु वर्तते॥<br><br>2696: यश्चैवं वचनं श्रुत्वा ब्रूयात् प्रतिवचो नरः। तदादाय वचस्तस्य ममावेद्यं द्विजोत्तमाः॥<br><br>2697: यथा च वो न जानीयाद् ब्रुवतो मम शासनात्। पुनरागमनं चैव तथा कार्यमतन्द्रितैः॥<br><br>2698: यदि वासौ समृद्धः स्याद् यदि वाप्यधनो भवेत्। यदि वाप्यसमर्थः स्याज्ज्ञेयमस्य चिकीर्षितम्॥<br><br>2699: एवमुक्तास्त्वगच्छंस्ते ब्राह्मणाः सर्वतो दिशम्। ते पुराणि नलं मृगयितुं राजंस्तदा व्यसनिनं तथा॥<br><br>2700: सराष्ट्राणि ग्रामान् घोषांस्तथाऽऽश्रमान्। अन्वेषन्तो नलं राजन् नाधिजग्मुर्द्विजातयः॥<br><br>2701: तच्च वाक्यं तथा सर्वे तत्र तत्र विशाम्यते। श्रावयांचक्रिरे विप्रा दमयन्त्या यथेरितम्॥<br><br>2702: बृहदश्व उवाच अथ दीर्घस्य कालस्य पर्णादो नाम वै द्विजः। प्रत्येत्य नगरं भैमीमिदं वचनमब्रवीत्॥<br><br>2703: नैषधं मृगयानेन दमयन्ति मया नलम्। अयोध्या नगरी गत्वा भाङ्गासुरिमुपस्थितः॥<br><br>2704: श्रावितश्च मया वाक्यं त्वदीयं स महाजने। ऋतुपर्णो महाभागो यथोक्तं वरवर्णिनि॥<br><br>2705: तच्छुत्वा नाब्रवीत् किंचिदृतुपर्णो नराधिपः। न च पारिषदः कश्चिद् भाष्यमाणो मयासकृत्॥<br><br>2706: अनुज्ञातं तु मां राज्ञा विजने कश्चिदब्रवीत्। ऋतुपर्णस्य पुरुषो बाहुको नाम नामतः॥<br><br>2707: सूतस्तस्य नरेन्द्रस्य विरूपो ह्रस्वबाहुकः। शीघ्रयानेषु कुशलो मृष्टकर्ता च भोजने॥<br><br>2708: स विनिःश्वस्य बहुशो रुदित्वा च पुनः पुनः। कुशलं चैव मां पृष्ट्वा पश्चादिदमभाषत। ॥<br><br>2709: वैषम्यमपि सम्प्राप्ता गोपायन्ति कुलस्त्रियः। आत्मानमात्मना सत्यो जित: स्वर्गो न संशयः॥<br><br>2710: रहिता भर्तृभिश्चैव न कुप्यन्ति कदाचन। प्राणांश्चारित्रकवचान्धारयन्ति वरस्त्रियः॥<br><br>2711: विषमस्थेन मूढेन परिभ्रष्टसुखेन च। यत् सा तेन परित्यक्ता तत्र न क्रोद्भुमर्हति॥<br><br>2712: प्राणयात्रां परिप्रेप्सोः शकुनैर्हतवाससः। आधिभिर्दह्यमानस्य श्यामा न क्रोद्भुमर्हति॥<br><br>2713: सत्कृतासत्कृता वापि पतिं दृष्ट्वा तथागतम्। भ्रष्टराज्यं श्रिया हीनं क्षुधितं व्यसनाप्लुतम्॥<br><br>2714: तस्य तद् वचनं श्रुत्वा त्वरितोऽहमिहागतः। श्रुत्वा प्रमाणं भवती राज्ञश्चैव निवेदय॥<br><br>2715: एतच्छ्रुत्वाश्रुपूर्णाक्षी पर्णादस्य विशाम्पते। दमयन्ती रहोऽभ्येत्य मातरं प्रत्यभाषत॥<br><br>2716: अयमर्थो न संवेद्यो भीमे मातः कदाचन। त्वत्संनिधौ नियोक्ष्येऽहं सुदेवं द्विजसत्तमम्॥<br><br>2717: यथा न नृपतिर्भीमः प्रतिपद्येत मे मतम्। तथा त्वया प्रकर्तव्यं मम चेत् प्रियमिच्छसि॥<br><br>2718: यथा चाहं समानीता सुदेवेनाशु बान्धवान्। तेनैव मङ्गलेनाशु सुदेवो यातु मा चिरम्॥<br><br>2719: समानेतुं नलं मातरयोध्यां नगरीमितः। विश्रान्तं तु ततः पश्चात् पर्णादं द्विजसत्तमम्॥<br><br>2720: अर्चयामास वैदर्भाधनेनातीव भाविनी। नले चेहागते तत्र भूयो दास्यामि ते वसु॥<br><br>2721: त्वया हि मे बहु कृतं यदन्यो न करिष्यति। यद् भाहं समेष्यामि शीघ्रमेव द्विजोत्तम॥<br><br>2722: स एवमुक्तोऽथाश्वास्य आशीर्वादैः सुमङ्गलैः। गृहानुपययौ चापि कृतार्थः सुमहामनाः॥<br><br>2723: ततः सुदेवमाभाष्य दमयन्ती युधिष्ठिर। अब्रवीत् संनिधौ मातुर्दुःखशोकसमन्विता॥<br><br>2724: गत्वा सुदेव नगरीमयोध्यावासिनं नृपम्। ऋतुपर्णं वचो ब्रूहि सम्पतन्निव कामगः॥<br><br>2725: आस्थास्यति पुनर्भमी दमयन्ती स्वयंवरम्। तत्र गच्छन्ति राजानो राजपुत्राश्च सर्वशः॥<br><br>2726: तथा च गणितः कालः श्वोभूते स भविष्यति। यदि सम्भावनीयं ते गच्छ शीघ्रमरिंदम्॥<br><br>2727: सूर्योदये द्वितीयं सा भर्तारं वरयिष्यति। न हि स ज्ञायते वीरो नलो जीवति वा न वा॥<br><br>2728: एवं तया यथोक्तो वै गत्वा राजानमब्रवीत्। ऋतुपर्ण महाराज सुदेवो ब्राह्मणस्तदा। ॥<br><br>2729: बृहदश्व उवाच श्रुत्वा वचः सुदेवस्य ऋतुपर्णो नराधिपः। सान्त्वयश्लक्ष्णया वाचा बाहुकं प्रत्यभाषत॥<br><br>2730: विदर्भान् यातुमिच्छामि दमयन्त्याः स्वयंवरम्। एकाला हयतत्त्वज्ञ मन्यसे यदि बाहुक॥<br><br>2731: एवमुक्तस्य कौन्तेय तेन राज्ञा नलस्य ह। व्यदीर्यत मनो दुःखात् प्रदध्यौ च महामनाः॥<br><br>2732: दमयन्ती वदेदेतत् कुर्याद् दुःखेन मोहिता। अस्मदर्थे भवेद् वायमुपायश्चिन्तितो महान्॥<br><br>2733: नृशंसं बत वैदर्भी भर्तृकामा तपस्विनी। मया क्षुद्रेण निकृता कृपणा पापबुद्धिना॥<br><br>2734: स्त्रीस्वभावश्चलो लोके मम दोषश्च दारुणः। स्यादेवभपि कुयात् सा विवासाद् गतसौहृदा॥<br><br>2735: मम शोकेन संविग्ना नैराश्यात् तनुमध्यमा। नैवं सा कर्हिचित् कुर्यात् सापत्या च विशेषतः॥<br><br>2736: यदत्र सत्यं वासत्यं गत्वा वेत्स्यामि निश्चयम्। ऋतुपर्णस्य वै काममात्मार्थं च करोम्यहम्॥<br><br>2737: इति निश्चित्य मनसा बाहुको दीनमानसः। कृताञ्जलिरुवाचेदमृतुपर्णं जनाधिपम्॥<br><br>2738: प्रतिजानामि ते वाक्यं गमिष्यामि नराधिप। एकाह्रा पुरुषव्याघ्र विदर्भनगरी नृप॥<br><br>2739: ततः परीक्षामश्वानां चक्रे राजन् स बाहुकः। अश्वशालामुपागम्य भागासुरिनृपाज्ञया॥<br><br>2740: स त्वर्यमाणो बहुश ऋतुपर्णेन बाहुकः। अश्वाञ्जिज्ञासमानो वै विचार्य च पुनः पुनः। अभ्यगच्छत् कृशानश्वान् समर्थानध्वनि क्षमान्॥<br><br>2741: तेजोबलसमायुक्तान् कुलशीलसमन्वितान्। वर्जिताँल्लक्षणैर्हनिः पृथुप्रोथान् महाहनून्॥<br><br>2742: शुद्धान् दशभिरावर्तेः सिन्धुजान् वातरंहसः। दृष्ट्वा तानब्रवीद् राजा किंचित् कोपसमन्वितः॥<br><br>2743: किमिदं प्रार्थितं कर्तुं प्रलब्धव्या न ते वयम्। कथमल्पबलप्राणा वक्ष्यन्तीमे हया मम। महदध्वानमपि च गन्तव्यं कथमीदृशैः॥<br><br>2744: बाहुक उवाच एको ललाटे द्वौ मूर्ध्नि द्वौ द्वौ पार्थोपपार्श्वयोः। द्वौ द्वौ वक्षसि विज्ञेयौ प्रयाणे चैक एव तु॥<br><br>2745: एते हया गमिष्यन्ति विदर्भान् नात्र संशयः॥<br><br>2746: यानन्यान् मन्यसे राजन् ब्रूहि तान् योजयामि ते॥<br><br>2747: ऋतुपर्ण उवाच त्वमेव हयतत्त्वज्ञः कुशलो ह्यसि बाहुक। यान् मन्यसे समर्थांस्त्वं क्षिप्रं तानेव योजय॥<br><br>2748: ततः सदश्वांश्चतुरु कुलशीलसमन्वितान्। योजयामास कुशलो जवयुक्तान् रथे नलः॥<br><br>2749: ततो युक्तं रथं राजा समारोहत् त्वरान्वितः। अथ पर्यपतन् भूमौ जानुभिस्ते हयोत्तमाः॥<br><br>2750: ततो नरवरः श्रीमान् नलो राजा विशाम्पते। सान्त्वयामास तानश्वांस्तेजोबलसमन्वितान्॥<br><br>2751: रश्मिभिश्च समुद्यम्य नलो यातुमियेष सः। सूतमारोप्य वार्ष्णेयं जवमास्थाय वै परम्॥<br><br>2752: ते चोद्यमाना विधिवद् बाहुकेन हयोत्तमाः। समुत्पेतुरथाकाशं रथिनं मोहयन्निव॥<br><br>2753: तथा तु दृष्ट्वा तानश्वान् वहतो वातरंहसः। अयोध्याधिपतिः श्रीमान् विस्मयं परमं ययौ॥<br><br>2754: रथघोषं तु तं श्रुत्वा हयसंग्रहणं च तत्। वार्ष्णेयश्चिन्तयामास बाहुकस्य हयज्ञताम्॥<br><br>2755: किं नु स्यान्मातलिरयं देवराजस्य सारथिः। तथा तल्लक्षणं वीरे बाहुके दृश्यते महत्॥<br><br>2756: शालिहोत्रोऽथ किं नु स्याद्धयानां कुलतत्त्ववित्। मानुषं समनुप्राप्तो वपुः परमशोभनम्॥<br><br>2757: उताहोस्विद् भवेद् राजा नल: परपुरंजयः। सोऽयं नृपतिरायात इत्येवं समचिन्तयत्॥<br><br>2758: अथ चेह नलो विद्यां वेत्ति तामेव बाहुकः। तुल्यं हि लक्षये ज्ञानं बाहुकस्य नलस्य च॥<br><br>2759: अपि चेदं वयस्तुल्यं बाहुकस्य नलस्य च। नायं नलो महावीर्यस्तद्धिद्यश्च भविष्यति॥<br><br>2760: प्रच्छन्ना हि महात्मानश्चरन्ति पृथिवीमिमाम्। दैवेन विधिना युक्ताः शास्त्रोक्तैश्च निरूपणैः॥<br><br>2761: भवेन्न मतिभेदो मे गात्रवैरूप्यतां प्रति। प्रमाणात् परिहीनस्तु भवेदिति मतिर्मम॥<br><br>2762: वय:प्रमाणं तत्तुल्यं रूपेण तु विपर्ययः। नलं सर्वगुणैर्युक्तं मन्ये बाहुकमन्ततः॥<br><br>2763: एवं विचार्य बहुशो वार्ष्णेयः पर्यचिन्तयत्। हृदयेन महाराज पुण्यश्लोकस्य सारथिः॥<br><br>2764: ऋतुपर्णश्च राजेन्द्रो बाहुकस्य हयज्ञताम्। चिन्तयन् मुमुदे राजा सहवार्ष्णेयसारथिः॥<br><br>2765: ऐकाग्र्यं च तथोत्साहं हयसंग्रहणं च तत्। परं यत्नं च सम्प्रेक्ष्य परां मुदमवाप ह॥<br><br>2766: बृहदश्व उवाच स नदी: पर्वतांश्चैव वनानि च सरांसि च। अचिरेणातिचक्राम खेचरः खे चरनिव॥<br><br>2767: तथा प्रयाते तु रथे तदा भाङ्गासुरिर्नृपः। उत्तरीयमधोऽपश्यद् भ्रष्टं परपुरजयः॥<br><br>2768: ततः स त्वरमाणस्तु पटे निपतिते तदा। ग्रहीष्यामीति तं राजा नलमाह महामनाः॥<br><br>2769: निगृहणेष्व महाबुद्धे हयानेतान् महाजवान्। वार्ष्णेयो यावदेनं मे पटमानयतामिह॥<br><br>2770: नलस्तं प्रत्युवाचाथ दूरे भ्रष्टः पटस्तवा योजनं समतिक्रान्तो नाहर्तुं शक्यते पुनः॥<br><br>2771: एवमुक्तो नलेनाथ तदा भाङ्गासुरिर्नृपः। आससाद वने राजन् फलवन्तं बिभीतकम्॥<br><br>2772: तं दृष्ट्वा बाहुकं राजा त्वरमाणोऽभ्यभाषत। ममापि सूत पश्य त्वं संख्याने परमं बलम्॥<br><br>2773: सर्वः सर्वं न जानाति सर्वज्ञो नास्ति कश्चन। नैकत्र परिनिष्ठास्ति ज्ञानस्य पुरुषे क्वचित्॥<br><br>2774: वृक्षेऽस्मिन् यानि पर्णानि फलान्यपि च बाहुक। पतितान्यपि यान्यत्र तत्रैकमधिकं शतम्॥<br><br>2775: एकपत्राधिकं चात्र फलमेकं च बाहुका पञ्चकोट्योऽथ पत्राणां द्वयोरपि च शाखयोः॥<br><br>2776: प्रचिनुगुह्यस्य शाखे द्वे याश्चाप्यन्याः प्रशाखिकाः। आभ्यां फलसहस्रे द्वे पञ्चोनं शतमेव च॥<br><br>2777: ततो रथमवस्थाप्य राजानं बाहुकोऽब्रवीत्। परोक्षमिव मे राजन् कत्थसे शत्रुकर्शन॥<br><br>2778: प्रत्यक्षमेतत् कर्तास्मि शातयित्वा विभीतकम्। अथात्र गणिते राजन् विद्यते न परोक्षता॥<br><br>2779: प्रत्यक्षं ते महाराज शातयिष्ये बिभीतकम्। अहं हि नाभिजानामि भवेदेवं न वेति वा॥<br><br>2780: संख्यास्यामि फलान्यस्य पश्यतस्ते जनाधिप। मुहूर्तमपि वार्ष्णेयो रश्मीन् यच्छतु वाजिनाम्॥<br><br>2781: तमब्रवीनृपः सूतं नायं कालो विलम्बितुम्। बाहुकस्त्वब्रवीदेनं परं यत्नं समास्थितः॥<br><br>2782: प्रतीक्षस्व मुहूर्तं त्वमथवा त्वरते भवान्। एष याति शिवः पन्था याहि वार्ष्णेयसारथिः॥<br><br>2783: अब्रवीदूतुपर्णस्तु सान्त्वयन् कुरुनन्दन। त्वमेव यन्ता नान्योऽस्ति पृथिव्यामपि बाहुक॥<br><br>2784: त्वत्कृते यातुमिच्छामि विदर्भान् हयकोविदा शरणं त्वां प्रपन्नोऽस्मि न विघ्नं कर्तुमर्हसि॥<br><br>2785: कामं च ते करिष्यामि यन्मां वक्ष्यसि बाहुक। विदर्भान् यदि यात्वाद्य सूर्यं दर्शयितासि मे॥<br><br>2786: अथाब्रवीद् बाहुकस्तं संख्याय मे बिभीतकम्। ततो विदर्भान् यास्यामि कुरुष्वैवं वचो मम॥<br><br>2787: अकाम इव तं राजा गणयस्वेत्युवाच ह। एकदेशं च शाखायाः समादिष्टं मयानघ॥<br><br>2788: गणयस्वाश्वतत्त्वज्ञ ततस्त्वं प्रीतिमावह। सोऽवतीर्य रथात् तूर्णं शातयामास तं दुमम्॥<br><br>2789: ततः स विस्मयाविष्टो राजानमिदमब्रवीत्। गणयित्वा यथोक्तानि तावन्त्येव फलानि तु॥<br><br>2790: अत्यद्भुतमिदं राजन् दृष्टवानस्मि ते बलम्। श्रोतुमिच्छामि तां विद्यां ययैतज्ज्ञायते नृप॥<br><br>2791: तमुवाच ततो राजा त्वरितो गमने नृप। विद्ध्यक्षहदयज्ञं मां संख्याने च विशारदम्॥<br><br>2792: बाहुकस्तमुवाचाथ देहि विद्यामिमां मम। मत्तोऽपि चाश्चहृदयं गृहाण पुरुषर्षभ॥<br><br>2793: ऋतुपर्णस्ततो राजा बाहुकं कार्यगौरवात्। हयज्ञानस्य लोभाच्च तं तथेत्यब्रवीद् वचः॥<br><br>2794: यथोक्तं त्वं गृहाणेदमक्षाणां हृदयं परम्। निक्षेपो मेऽश्वहृदयं त्वयि तिष्ठतु बाहुका एवमुक्त्वा ददौ विद्यामृतुपर्णो नलाय वै॥<br><br>2795: तस्याक्षहृदयज्ञस्य शरीरानि:सृतः कलिः। कर्कोटकविषं तीक्ष्णं मुखात् सततमुद्वमन्॥<br><br>2796: कलेस्तस्य तदार्तस्य शापाग्निः स विनिःसृतः। स तेन कर्शिता राजा दीर्घकालमनात्मवान्॥<br><br>2797: ततो विषविमुक्तात्मा स्वं रूपमकरोत् कलिः। तं शप्तुमैच्छत् कुपितो निषधाधिपतिर्नलः॥<br><br>2798: तमुवाच कलि तो वेपमानः कृताञ्जलिः। कोपं संयच्छ नृपते कीर्तिं दास्यामि ते पराम्॥<br><br>2799: इन्द्रसेनस्य जननी कुपिता माशपत् पुरा। यदा त्वया परित्यक्ता ततोऽहं भृशपीडितः॥<br><br>2800: अवसं त्वयि राजेन्द्र सुदुःखमपराजित। विषेण नागराजस्य दह्यमानो दिवानिशम्॥<br><br>2801: शरणं त्वां प्रपन्नोऽस्मि शृणु चेदं वचो मम! ये च त्वां मनुजा लोके कीर्तयिष्यन्त्यतन्द्रिताः। मत्प्रसूतं भयं तेषां न कदाचिद् भविष्यति॥<br><br>2802: भयार्तं शरणं यातं यदि मां त्वं न शप्स्यसे। एवमुक्तो नलो राजा न्ययच्छत् कोपमात्मनः॥<br><br>2803: ततो भीतः कलिः क्षिप्रं प्रविवेश बिभीतकम्। कलिस्त्वन्यैस्तदादृश्यः कथयन् नैषधेन वै॥<br><br>2804: ततो गतज्वरो राजा नैषधः परवीरहा। सम्प्रणष्टे कलौ राजा संख्यायास्य फलान्युत॥<br><br>2805: मुदा परमया युक्तस्तेजसाथ परेण वै। रथमारुह्य तेजस्वी प्रययौ जवनैर्हयैः॥<br><br>2806: बिभीतकश्चाप्रशस्तः संवृत्तः कलिसंश्रयात्। हयोत्तमानुत्पततो द्विजानिव पुनः पुनः॥<br><br>2807: नलः संचोदयामास प्रहृष्टेनान्तरात्मना। विदर्भाभिमुखो राजा प्रययौ स महायशाः॥<br><br>2808: नले त समतिक्रान्ते कलिरप्यगमद् गृहम्। ततो गतज्वरो राजा नलोऽभूत् पृथिवीपतिः। विमुक्तः कलिना राजन् रूपमात्रवियोजितः॥<br><br>2809: बृहदश्व उवाच ततो विदर्भान् सम्प्राप्तं सायाह्ने सत्यविक्रमम्। ऋतुपर्णं जना राज्ञे भीमाय प्रत्यवेदयन्॥<br><br>2810: स भीमवचनाद् राजा कुण्डिनं प्राविशत् पुरम्। । नादयन् रथघोषेण सर्वाः स विदिशो दिशः॥<br><br>2811: ततस्तं रथनिर्घोषं नलाश्वास्तत्र शुश्रुवुः। श्रुत्वा तु समहृष्यन्त पुरेव नलसंनिधौ॥<br><br>2812: दमयन्ती तु शुश्राव रथघोषं नलस्य तम्। यथा मेघस्य नदतो गम्भीरं जलदागमे॥<br><br>2813: परं विस्मयमापन्ना श्रुत्वा नादं महास्वनम्। नलेन संगृहीतेषु पुरेव नलवाजिषु। सदृशं स्थनिर्घोषं मेने भैमी तथा हयाः॥<br><br>2814: प्रासादस्थाश्च शिखिनः शालास्थाश्चैव वारणाः। हयाश्च शुश्रुवुस्तस्य रथघोषं पहीपतेः॥<br><br>2815: तच्छुत्वा रथनिर्घोषं वारणा: शिखिनस्तथा। प्रणेदुरुन्मुखा राजन् मेघनाद् इवोत्सुकाः॥<br><br>2816: दमयन्त्युवाच यथासौ रथनिर्घोषः पूरयन्निव मेदिनीम्। ममाह्लादयते चेतो नल एष महीपतिः॥<br><br>2817: अद्य चन्द्राभवक्त्रं तं न पश्यामि नलं यदि। असंख्येगुणं वीरं विनश्यामि न संशयः॥<br><br>2818: यदि वै तस्य वीरस्य बाह्वोर्नाद्याहमन्तरम्। प्रविशामि सुखस्पर्श न भविष्याम्यसंशयम्॥<br><br>2819: यदि मां मेघनिर्घोषो नोपगच्छति नैषधः। अद्य चामीकरप्रख्यं प्रवेक्ष्यामि हुताशनम्॥<br><br>2820: यदि मां सिंहविक्रान्तो मत्तवारणविक्रमः। नाभिगच्छति राजेन्द्रो विनइक्ष्यामि न संशयः॥<br><br>2821: न स्मराम्यनृतं किंचिन्न स्मराम्यपकारताम्। न च पर्युषितं वाक्यं स्वैरेष्वपि कदाचन॥<br><br>2822: प्रभुः क्षमावान् वीरश्च दाता चाप्यधिको नृपः। रहोऽनीचानुवर्ती च क्लीबवन्मम नैषधः॥<br><br>2823: गुणांस्तस्य स्मरन्त्या मे तत्पराया दिवानिशम्। हृदयं दीर्यत इदं शोकात् प्रियविनाकृतम्॥<br><br>2824: एवं विलपमाना सा नष्टसंज्ञेव भारत। आरुरोह महद् वेश्म पुण्यश्लोकदिदृक्षया॥<br><br>2825: ततो मध्यमकक्षायां ददर्श रथमास्थितम्। ऋतुपर्णं महीपालं सहवार्ष्णेयबाहुकम्॥<br><br>2826: ततोऽवतीर्य वार्ष्णेयो बाहुकश्च रथोत्तमात्। हयांस्तानवमुच्याथ स्थापयामास रथम्॥<br><br>2827: सोऽवतीर्य रथोपस्थादृतुपर्णो नराधिपः। उपतस्थे महाराज भीमं भीमपराक्रमम्॥<br><br>2828: तं भीमः प्रतिजग्राह पूजया परया ततः। स तेन पूजितो राज्ञा ऋतुपर्णो नराधिपः॥<br><br>2829: स तत्र कुण्डिने रम्ये वसमानो महीपतिः। न च किंचित् तदापश्यत् प्रेक्षमाणो मुहुर्मुहुः। स तु राज्ञा समागम्य विदर्भपतिना तदा॥<br><br>2830: अकस्मात् सहसा प्राप्तं स्त्रीमन्त्रं न स्म विन्दति। किं कार्यं स्वागतं तेऽस्तु राजा पृष्टः स भारत॥<br><br>2831: नाभिजज्ञे स नृपतिर्दुहित्रर्थे समागतम्। ऋतुपर्णोऽपि राजा सधीमान् सत्यपराक्रमः॥<br><br>2832: राजानं राजपुत्रं वा न स्म पश्यति कंचन। नैव स्वयंवरकथां न च विप्रसमागमम्॥<br><br>2833: ततो व्यगणयद् राजा मनसा कोसलाधिपः। आगतोऽस्मीत्युवाचैनं भवन्तमभिवादकः॥<br><br>2834: राजापि च स्मयन् भीमो मनसा समचिन्तयन्। अधिकं योजनशतं तस्यागमनकारणम्॥<br><br>2835: ग्रमान् बहूनतिक्रम्य नाध्यगच्छद् यथातथम्। अल्पकार्य विनिर्दिष्टं तस्यागमनकारणम्॥<br><br>2836: पश्चादुदर्के ज्ञास्यामि कारणं यद् भविष्यति। नैतदेवं स नृपतिस्तं सत्कृत्य व्यसर्जयत्॥<br><br>2837: विश्राम्यतामित्युवाच क्लान्तोऽसीति पुनः पुनः। स सत्कृतः प्रहृष्टात्मा प्रीतः प्रीतेन पार्थिवः॥<br><br>2838: राजप्रेष्यैरनुगतो दिष्टं वेश्म समाविशत्। ऋतुपर्णे गते राजन् वार्ष्णेयसहिते नृपे॥<br><br>2839: बाहुको रथमादाय रथशालामुपागमत्। स मोचयित्वा तानश्वानुपचर्य च शास्त्रतः॥<br><br>2840: स्वयं चैतान् समाश्वास्य रथोपस्थ उपविशत्। दमयन्त्यपि शोकार्ता दृष्ट्वा भागासुरिं नृपम्॥<br><br>2841: सुतपुत्रं च वार्ष्णेय बाहुकं च तथाविधम्। चिन्तयामास वैदर्भी कस्यैष रथनिःस्वनः॥<br><br>2842: नलस्येव महानासीन च पश्यामि नैषधम्। वार्ष्णेयेन भवेन्नूनं विद्या सैवोपशिक्षिता॥<br><br>2843: तेनाद्य रथनिर्घोषो नलस्येव महानभूत्। आहोस्विदूतुपर्णोऽपि यथा राजा नलस्तथा। यथायं स्थनिर्घोषो नैषधस्येव लक्ष्यते॥<br><br>2844: एवं सा तर्कयित्वा तु दमयन्ती विशाम्पत। दूतीं प्रस्थापयामास नैषधान्वेषणे शुभा॥<br><br>2845: दमयन्त्युवाच गच्छ केशिनि जानीहि क एष रथवाहकः। उपविष्टो रथोपस्थे विकृतो हस्वबाहुकः॥<br><br>2846: अभ्येत्य कुशलं भद्रे मृदुपूर्वं समाहिता। पृच्छेथाः पुरुषं ह्येनं यथातत्त्वमनिन्दिते॥<br><br>2847: अत्र मे महती शङ्का भवेदेष नलो नृपः। यथा च मनसस्तुष्टिर्हदयस्य च निर्वृतिः॥<br><br>2848: ब्रूयाश्चैनं कथान्ते त्वं पर्णादवचनं यथा। प्रतिवाक्यं च सुश्रोणि बुद्ध्येथास्त्वमनिन्दिते॥<br><br>2849: ततः समाहिता त्वा दूती बाहुकमब्रवीत्। दमयन्त्यपि कल्याणी प्रासादस्था [पैक्षत॥<br><br>2850: केशिन्युवाच स्वागतं ते मनुष्येन्द्र कुशलं ते ब्रवीम्यहम्। दमयन्त्या वचः साधु निबोध पुरुषर्षभ॥<br><br>2851: कदा वै प्रस्थिता यूयं किमर्थमिह चागताः। तत् त्वं ब्रूहि यथान्यायं वैदर्भी श्रोतुमिच्छति॥<br><br>2852: बाहुक उवाच राज्ञा कोसलेन श्रुतः स्वयंवरो महात्मना। द्वितीयो दमयन्त्या वै भविता श्व इति द्विजात्॥<br><br>2853: श्रुत्वैतत् प्रस्थितो राजा शतयोजनयायिभिः। हयैर्वातजवैर्मुख्यैरहमस्य च सारथिः॥<br><br>2854: केशिन्युवाच अथ योऽसौ तृतीयो व: स कुतः कस्य वा पुनः। त्वं च कस्य कथं चेदं त्वयि कर्म समाहितम्॥<br><br>2855: बाहुक उवाच पुण्यश्लोकस्य वै सूतो वार्ष्णेय इति विश्रुतः। स नले विद्रुते भद्रे भाङ्गासुरिमुपस्थितः॥<br><br>2856: अहमण्यश्वकुशलः सूतत्वे च प्रतिष्ठितः। ऋतुपर्णेन सारथ्ये भोजने च वृतः स्वयम्॥<br><br>2857: केशिन्युवाच अथ जानाति वार्ष्णेयः क्व नु राजा नलो गतः। कथं च त्वयि वा तेन कथितं स्यात् तु बाहुक॥<br><br>2858: बाहुक उवाच इहैव पुत्रौ निक्षिप्य नलस्य शुभकर्मणः। गतस्ततो यथाकाम नैष जानाति नैषधम्॥<br><br>2859: न चान्यः पुरुषः कश्चिन्नलं वेत्ति यशस्विनि। गूढश्चरति लोकेऽस्मिन् नष्टरूपे महीपतिः॥<br><br>2860: आत्मैव त नलं वेद या चास्य तदनन्तरा। न हि वै स्वानि लिङ्गानि नलः शंसति कर्हिचित्॥<br><br>2861: केशिन्युवाच योऽसावयोध्यां प्रथमं गतोऽसौ ब्राह्मणस्तदा। इमानि नारीवाक्यानि कथयानः पुनः पुनः॥<br><br>2862: क्व नु त्वं कितवच्छित्त्वा वस्त्रार्धं प्रस्थितो मम। उत्सृज्य विपिने सुप्तामनुरक्तां प्रियां प्रिय॥<br><br>2863: सा वै यथा समादिष्टा तथाऽऽस्ते त्वत्प्रतीक्षिणी दह्यमाना दिवा रात्रौ वस्त्रार्धेनाभिसंवृता॥<br><br>2864: तस्या रुदन्त्याः सततं तेन दुःखेन पार्थिव। प्रसादं कुरु मे वीर प्रतिवाक्यं वदस्व च॥<br><br>2865: तस्यास्तत् प्रियमाख्यानं प्रवदस्व महामते। तदेव वाक्यं वैदर्भी श्रोतुमिच्छत्यनिन्दिता॥<br><br>2866: एतच्छ्रुत्वा प्रतिवचस्तस्य दत्तं त्वया किल। यत् पुरा तत् पुनस्त्वत्तो वैदर्भी श्रोतुमिच्छति॥<br><br>2867: बृहदश्व उवाच एवमुक्तस्य केशिन्या नलस्य कुरुनन्दन। हृदयं व्यथितं चासीदश्रुपूर्णे च लोचने॥<br><br>2868: स निगृह्यात्मनो दुःखं दह्यमानो महीपतिः। वाष्पसंदिग्धया वाचा पुनरेवेदपद्रवीत्॥<br><br>2869: बाहुक उवाच वैषम्यमपि सम्प्राप्ता गोपायन्ति कुलस्त्रियः। आत्मानमात्मना सत्यो जितः स्वर्गो न संशयः॥<br><br>2870: रहिता भर्तृभिश्चापि न क्रुध्यन्ति कदाचन। प्राणांश्चारित्रकवचान्धारयन्ति वरस्त्रियः॥<br><br>2871: विषमस्थेन मूढेन परिभ्रष्टसुखेन च। यत् सा तेन परित्यक्ता तत्र न क्रोधुमर्हति॥<br><br>2872: प्राणयात्रां परिप्रेप्सोः शकुनैर्हतवाससः। आधिभिर्दह्यमानस्य श्यामा न क्रोद्भुमर्हति॥<br><br>2873: सत्कृतासत्कृता वापि पतिं दृष्ट्वा तथाविधम्। राज्य भ्रष्टं श्रिया हीनं क्षुधितं व्यसनाप्लुतम्॥<br><br>2874: एवं ब्रुवाणस्तद् वाक्यं नलः परमदुर्मनाः। न वाष्यमशकत् सोढुं प्ररुरोद च भारत। ॥<br><br>2875: ततः सा केशिनी गत्वा दमयन्त्यै न्यवेदयत्। तत् सर्वं कथितं चैव विकारं तस्य चैव तम्॥<br><br>2876: बृहदश्व उवाच दमयन्ती तु तच्छ्रुत्वा भृशं शोकपरायणा। शङ्कमाना नलं तं वै केशिनीमिदमब्रवीत्॥<br><br>2877: गच्छ केशिनि भूयस्त्वं परीक्षां कुरु बाहुके। अब्रुवाणा समीपस्था चरितान्यस्य लक्षय॥<br><br>2878: यदा च किंचित् कुर्यात् स कारणं तत्र भामिनि। तत्र संचेष्टमानस्य लक्षयन्ती विचेष्टितम्॥<br><br>2879: न चास्य प्रतिबन्धेन देयोऽग्निरपि केशिनि। याचते न जलं देयं सर्वथा त्वरमाणया॥<br><br>2880: एतत् सर्वं समीक्ष्य त्वं चरितं मे निवेदया निमित्तं यत् त्वया दृष्टं बाहुके दैवमानुषम्॥<br><br>2881: यच्चान्यदपि पश्येथास्तच्चाख्येयं त्वया मम। दमयन्त्यैवमुक्ता सा जगामाथ च केशिनी॥<br><br>2882: निशम्याथ हयज्ञस्य लिङ्गानि पुनरागमत्। सा तत् सर्वं यथावृत्तं दमयन्त्यै न्यवेदयत्। निमित्तं यत् तया दृष्टं बाहुके दैवमानुषम्॥<br><br>2883: केशिन्युवाच दृढं शुच्युपचारोऽसौ न मया भानुषः क्वचित्। दृष्टपूर्वः श्रुतो वापि दमयन्ति तथाविधः॥<br><br>2884: ह्रस्वमासाद्य संचारं नासौ विनमते क्वचित्। तं तु दृष्ट्वा यथासंगमुत्सर्पति यथासुखम्॥<br><br>2885: संकटेऽप्यस्य सुमहान् विवरो जायतेऽधिकः। ऋतुपर्णस्य चार्थाय भोजनीयमनेकशः॥<br><br>2886: प्रेषितं तत्र राज्ञा तु मांसं चैव प्रभूतवत्। तस्य प्रक्षालनार्थाय कुम्भास्तत्रोपकल्पिताः॥<br><br>2887: ते तेनावेक्षिताः कुम्भाः पूर्णा एवाभवंस्ततः। ततः प्रक्षालनं कृत्वा समधिश्रित्य बाहुकः॥<br><br>2888: तृणमुष्टिं समादाय सवितुस्तं समादधत्। अथ प्रज्वलितस्तत्र सहसा हव्यवाहनः॥<br><br>2889: तदद्भुततमं दृष्ट्वा विस्मिताहमिहागता। अन्यच्च तस्मिन् सुमहदाश्चर्यं लक्षितं मया। ॥<br><br>2890: यदग्निमपि संस्पृश्य नैवासौ दह्यते शुभे। छन्देन चोदकं तस्य वहत्यावर्जितं दुतम्॥<br><br>2891: अतीव चान्यत् सुमहदाश्चर्यं दृष्टवत्यहम्। यत् स पुष्पाण्युपादाय हस्ताभ्यां ममृदे शनैः॥<br><br>2892: मृद्यमानानि पाणिभ्यां तेन पुष्पाणि नान्यथा। भूय एव सुगन्धीनि हृषितानि भवन्ति हि। एतान्यद्भुतलिङ्गानि दृष्ट्वाहं दुतमागता॥<br><br>2893: बृहदश्व उवाच दमयन्ती तु तच्छ्रुत्वा पुण्यश्लोकस्य चेष्टितम्। अमन्यत नलं प्राप्तं कर्मचेष्टाभिसूचितम्॥<br><br>2894: सा शङ्कमाना भर्तारं बाहुकं पुनरिङ्गितैः। केशिनीं श्लक्ष्णया वाचा रुदती पुनरब्रवीत्॥<br><br>2895: पुनर्गच्छ प्रमत्तस्य बाहुकस्योपसंस्कृतम्। महानसाद् द्रुतं मांसमानयस्वेह भाविनि॥<br><br>2896: सा गत्वा बाहुकस्याचे तन्मांसमपकृष्य च। अत्युष्णमेव त्वरिता तत्क्षणात् प्रियकारिणी॥<br><br>2897: दमयन्त्यै ततः प्रादात् केशिनी कुरुनन्दन। सो चिता नलसिद्धस्य मांसस्य बहुशः पुरा॥<br><br>2898: प्राश्य मत्वा नलं सूतं प्राक्रोशद् भृशदुःखिता। वैक्लव्यं परमं गत्वा प्रक्षाल्य च मुखं ततः॥<br><br>2899: मिथुनं प्रेषयामास केशिन्या सह भारत। इन्द्रसेनां सह भ्रात्रा समभिज्ञाय बाहुकः॥<br><br>2900: अभिद्रुत्य ततो राजा परिष्वज्याङ्कमानयत्। बाहुकस्तु समासाद्य सुतौ सुरसुतोपमौ॥<br><br>2901: भृशं दुःखपरीतात्मा सुस्वरं प्ररुरोद ह। नैषधो दर्शयित्वा तु विकारमसकृत् तदा। उत्सृज्य सहसा पुत्रौ केशिनीमिदमब्रवीत्॥<br><br>2902: इदं च सदृशं भद्रे मिथुनं मम पुत्रयोः। अतो दृष्ट्वैव सहसा बाष्पमुत्सृष्टवानहम्॥<br><br>2903: बहुशः सम्पतन्तीं त्वां जनः संकेतदोषतः। वयं च देशातिथयो गच्छ भद्रे यथासुखम्॥<br><br>2904: बृहदश्व उवाच सर्वं विकारं दृष्ट्वा तु पुण्यश्लोकस्यधीमतः। आगत्य केशिनी सर्वं दमयन्त्यै न्यवेदयत्॥<br><br>2905: दमयन्ती ततो भूयः प्रेषयामास केशिनीम्। मातुः सकाशं दुःखार्ता नलदर्शनकाक्षया॥<br><br>2906: परीक्षितो मे बहुशो बाहुको नलशङ्कया। रूपे मे संशयस्त्वेकः स्वयमिच्छामि वेदितुम्॥<br><br>2907: स वा प्रवेश्यतां माताँ वानुज्ञातुमर्हसि। विदितं वाथवा ज्ञातं पितुर्मे संविधीयताम्॥<br><br>2908: एवमुक्ता तु वैदा सा देवी भीममब्रवीत्। दुहितुस्तमभिप्रायमन्वजानात् स पार्थिवः॥<br><br>2909: सा वै पित्राभ्यनुज्ञाता मात्रा च भरतर्षभ। नलं प्रवेशयामास यत्र तस्याः प्रतिश्रयः॥<br><br>2910: तां स्म दृष्ट्वैव सहसा दमयन्ती नलो नृपः। आविष्टः शोकदुःस्वाभ्यां बभूवाश्रुपरिप्लुतः॥<br><br>2911: तं तु दृष्ट्वा तथायुक्तं दमयन्ती नलं तदा। तीव्रशोकसमाविष्टा बभूव वरवर्णिनी॥<br><br>2912: ततः काषायवसना जटिला मलपङ्किनी। दमयन्ती महाराज बाहुकं वाक्यमब्रवीत्॥<br><br>2913: पूर्वं दृष्टस्त्वया कश्चिद्धर्मज्ञो नाम बाहुका सुप्तामृत्सृज्य विपिने गतो यः पुरुषः स्त्रियम्॥<br><br>2914: अनागसं प्रियां भार्यां विजने श्रममोहिताम्। अपहाय तु को गच्छेत् पुण्यश्लोकमृते नलम्॥<br><br>2915: किमु तस्य मया बाल्यादपराद्धं महीपतेः। यो मामुत्सृज्य विपिने गतवान् निद्रयार्दिताम्॥<br><br>2916: साक्षाद् देवानपाहाय वृतो यः स पुरा मया। अनुव्रतां साभिकामां पुत्रिणीं त्यक्तवान् कथम्॥<br><br>2917: अग्नौ पाणिं गृहीत्वा तु देवानामग्रतस्तथा। भविष्यामीति सत्यं तु प्रतिश्रुत्य क्व तद् गतम्॥<br><br>2918: दमयन्त्या ब्रुवन्त्यास्तु सर्वमेतदरिंदम्। शोकजं वारि नेत्राभ्यामसुखं प्रास्रवद् बहु॥<br><br>2919: अतीव कृष्णसाराभ्यां रक्तान्ताभ्यां जलं तु तत्। परिस्रवन् नलो दृष्ट्वा शोकार्तामिदमब्रवीत्। ॥<br><br>2920: मम राज्यं प्रणष्टं यन्नाहं तत् कृतवान् स्वयम्। कलिना तत् कृतं भीरु यच्च त्वामहमत्यजम्॥<br><br>2921: यत् त्वयाधर्मकृच्छ्रे तु शापेनाभिहतः पुरा। वनस्थया दुःखितया शोचन्त्या मां दिवानिशम्॥<br><br>2922: स मच्छरीरे त्वच्छापाद् दह्यमानोऽवसत् कलिः। त्वच्छापदग्धः सततं सोऽग्नावग्निरिवाहितः॥<br><br>2923: मम च व्यवसायेन तपसा चैव निर्जितः। दुःखस्यान्तेन चानेन भवितव्यं हि नौ शुभे॥<br><br>2924: विमुच्य मां गतः पापस्ततोऽहमिह चागतः। त्वदर्थं विपुलश्रोणि न हि मेऽन्यत् प्रयोजनम्॥<br><br>2925: कथं नु नारी भर्तारमनुरक्तमनुव्रतम्। उत्सृज्य वरयेदन्यं यथा त्वं भीरु कर्हिचित्॥<br><br>2926: दूताश्चरन्ति पृथिवीं कृत्स्नां नृपतिशासनात्। भैमी किल स्म भर्तारं द्वितीयं वरयिष्यति॥<br><br>2927: स्वैरवृत्ता यथाकाममनुरूपमिवात्मनः। श्रुत्वैव चैवं त्वरितो भाङ्गासुरिरुपस्थितः॥<br><br>2928: दमयन्ती तु तच्छ्रुत्वा नलस्य परिदेवितम्। प्राञ्जलिर्वेपमाना च भीता वचनमब्रवीत्॥<br><br>2929: दमयन्त्युवाच न मामर्हसि कल्याण दोषेण परिशङ्कितुम्। मया हि देवानुत्सृज्य वृतस्त्वं निषधाधिप॥<br><br>2930: तवाभिगमनार्थं तु सर्वतो ब्राह्मणा गताः। वाक्यानि मम गाथाभिर्गायमाना दिशो दश॥<br><br>2931: ततस्त्वां ब्राह्मणो विद्वान् पर्णादो नाम पार्थिव। अभ्यगच्छत् कोसलायामृतुपर्णनिवेशने॥<br><br>2932: तेन वाक्ये कृते सम्यक् प्रतिवाक्ये तथाऽऽहते। उपायोऽयं मया दृष्टो नैषधानयने तव॥<br><br>2933: त्वामृते न हि लोकेऽन्य एकाह्ना पृथिवीपते। समर्थो योजनशतं गन्तुमश्चैवर्नराधिप॥<br><br>2934: स्पृशेयं तेन सत्येन पादावेतौ महीपते। यथा नासत्कृतं किंचिन्मनसापि चराम्यहम्॥<br><br>2935: अयं चरति लोकेऽस्मिन् भूतसाक्षी सदागतिः। एव मे मुञ्चतु प्राणान् यदि पापं चराम्यहम्॥<br><br>2936: यथा चरति तिग्मांशुः परेण भुवनं सदा। स मुञ्चतु मम प्राणान् यदि पापं चराम्यहम्॥<br><br>2937: चन्द्रमाः सर्वभूतानामन्तश्चरति साक्षिवत्। स मुञ्चतु मम प्राणान् यदि पापं चराम्यहम्॥<br><br>2938: एते देवास्त्रयः कृत्स्नं त्रैलोक्यंधारयन्ति वै। विब्रुवन्तु यथा सत्यमेतद् देवास्त्यजन्तु माम्॥<br><br>2939: एवमुक्तस्तथा वायुरन्तरिक्षादभाषत। नैषा कृतवती पापं नल सत्यं ब्रवीमि ते॥<br><br>2940: राजज्छीलनिधिः स्फीतो दमयन्त्या सुरक्षितः साक्षिणो रक्षिणश्चास्या वयं त्रीन् परिवत्सरान्॥<br><br>2941: उपायो विहितश्चायं त्वदर्थमतुलोऽनया। न ह्यकोछा शतं गन्ता त्वामृतेऽन्यः पुमानिह॥<br><br>2942: उपपन्ना त्वया भैमी त्वं च भैम्या महीपते। नात्र शङ्का त्वया कार्या संगच्छ सह भार्यया॥<br><br>2943: तथा ब्रुवति वायौ तु पुष्पवृष्टिः पपात ह। देवदुन्दुभयो नेदुर्ववौ च पवनः शिवः॥<br><br>2944: तदद्भुतमयं दृष्ट्वा नलो राजाथ भारत। दमयन्त्यां विशङ्कां तामुपाकर्षदरिंदमः॥<br><br>2945: ततस्तद् वस्त्रमजरं प्रावृणोद् वसुधाधिपः। संस्मृत्य नागराजं तं ततो लेभे स्वकं वपुः॥<br><br>2946: स्वरूपिणं तु भर्तारं दृष्ट्वा भीमसुता तदा। प्राक्रोशदुच्चैरालिङ्गय पुण्यश्लोकमनिन्दिता॥<br><br>2947: भैमीमपि नलो राजा भ्राजमनो यथा पुरा। सस्वजे स्वसुतौ चापि यथावत् प्रत्यनन्दत॥<br><br>2948: ततः स्वोरसि विन्यस्य वक्त्रं तस्य शुभानना। परीता तेन दुःखेन निशश्वासायतेक्षणा॥<br><br>2949: तथैव मलदिग्धाङ्गी परिष्वज्य शुचिस्मिताम्। सुचिरं पुरुषव्याघ्रस्तस्थौ शोकपरिप्लुतः॥<br><br>2950: ततः सर्वं यथावृत्तं दमयन्त्या नलस्य च। भीमायाकथयत् प्रीत्या वैदा जननी नृप॥<br><br>2951: ततोऽब्रवीन्महाराजः कृतशौचमहं नलम्। दमयन्त्या सहोपेतं कल्ये द्रष्टा सुखोषितम्॥<br><br>2952: ततस्तौ सहितौ रात्रिं कथयन्तौ पुरातनम्। वने विचरितं सर्वमूषतुर्मुदितौ नृप॥<br><br>2953: गृहे भीमस्य नृपतेः परस्परसुखैषिणौ। वसेतां हृष्टसंकल्पौ वैदर्भी च नलश्च ह॥<br><br>2954: स चतुर्थे ततो वर्षे संगम्य सह भार्यया। सर्वकामैः सुसिद्धार्थो लब्धवान् परमां मुदम्॥<br><br>2955: दमयन्त्यपि भर्तारमासाद्याप्यायिता भृशम्। अर्धसंजातसस्येव तोयं प्राप्य वसुंधरा॥<br><br>2956: सैवं समेत्य व्यपनीय तन्द्रां शान्तज्वरा हर्षविवृद्धसत्त्वा। रराज भैमी समवाप्तकामा शीतांशुना रात्रिरिवोदितेन॥<br><br>2957: बृहदश्व उवाच अथ तां व्युषितो रात्रि नलो राजा स्वलंकृतः। वैदा सहितः काले ददर्श वसुधाधिपम्॥<br><br>2958: ततोऽभिवादयामास प्रयतः श्वशुरं नलः। ततोऽनु दमयन्ती च ववन्दे पितरं शुभा॥<br><br>2959: तं भीमः प्रतिजग्राह पुत्रवत् परया मुदा। यथार्ह पूजयित्वा च समाश्वासयत प्रभुः॥<br><br>2960: नलेन सहितां तत्र दमयन्ती पतिव्रताम्। तामहणां नलो राजा प्रतिगृह्य यथाविधि॥<br><br>2961: परिचर्यां स्वकां तस्मै यथावत् प्रत्यवेदयत्। ततो बभूव नगरे सुमहान् हर्षजः स्वनः॥<br><br>2962: जनस्य सम्प्रहृष्टस्य नलं दृष्ट्वा तथाऽऽगतम्। अशोभयच्च नगरं पताकाध्वजमालिनम्॥<br><br>2963: सिक्ताः सुमृष्टपुष्पाढ्या राजमार्गाः स्वलंकृताः। द्वारि द्वारि च पौराणां पुष्पभङ्गः प्रकल्पितः॥<br><br>2964: अर्चितानि च सर्वाणि देवतायतनानि च। ऋतुपर्णोऽपि सुश्राव बाहुकच्छद्मिनं नलम्॥<br><br>2965: दमयन्त्या समायुक्तं जहषे च नराधिपः। तमानाय्य नलं राजा क्षमयामास पार्थिवम्॥<br><br>2966: स च तं क्षमयामास हेतुभिर्बुद्धिसम्मितः। स सत्कृतो महीपालो नैषधं विस्मिताननः॥<br><br>2967: उवाच वाक्यं तत्त्वज्ञो नैषधं वदतां वरः। दिष्ट्या समेतो दारैः स्वैर्भवानित्यभ्यनन्दत॥<br><br>2968: किंचित् तु नापराधं ते कृतवानस्मि नैषध। अज्ञातवासे वसतो मद्गृहे वसुधाधिप॥<br><br>2969: यदिवाबुद्धिपूर्वाणि यदि बुद्ध्यापि कानिचित्। मया कृतान्यकार्याणि तानि त्वं क्षन्तुमर्हसि॥<br><br>2970: नल उवाच न मेऽपराधं कृतवांस्त्वं स्वल्पमपि पार्थिव। कृतेऽपि च न मे कोपः क्षन्तव्यं हि मया तव॥<br><br>2971: पूर्वं ह्यपि सखा मेऽसि सम्बन्धी च जनाधिप। अत ऊर्ध्वं तु भूयस्त्वं प्रीतिमाहर्तुमर्हसि॥<br><br>2972: सर्वकामैः सुविहितैः सुखमसम्युषितस्त्वयि। न तथा स्वगृहे राजन् यथा तव गृहे सदा॥<br><br>2973: इदं चैव हयज्ञानं त्वदीयं मयि तिष्ठति। तदुपाकर्तुमिच्छामि मन्यसे यदि पार्थिवा एवमुक्त्वा ददौ विद्यामृतुपर्णाय नैषधः॥<br><br>2974: स च तां प्रतिजग्राह विधिदृष्टेन कर्मणा। गृहीत्वा चाश्वहदयं राजन् भागासुरिर्नृपः॥<br><br>2975: निषधाधिपतेश्चापि दत्त्वाक्षहृदयं नृपः। सूतमन्यमुपादाय ययौ स्वपुरमेव ह॥<br><br>2976: ऋतुपर्णे गते राजन् नलो राजा विशाम्पते। नगरे कुण्डिने कालं नातिदीर्घमिवावसत्॥<br><br>2977: बृहदश्व उवाच स मासमुष्य कौन्तेय भीममामन्त्र्य नैषधः। पुरादल्पपरीवारो जगाम निषधान् प्रति॥<br><br>2978: रथेनैकेन शुभ्रेण दन्तिभिः परिषोडशैः। पञ्चाशद्भिर्हयैश्चैव षट्शतैश्च पदातिभिः॥<br><br>2979: स कम्पयन्निव महीं त्वरमाणो महीपतिः। प्रविवेशाथ संरब्धस्तरसैव महामनाः॥<br><br>2980: ततः पुष्करमासाद्य वीरसेनसुतो नलः। उवाच दीव्याव पुनर्बहुवित्तं मयार्जितम्॥<br><br>2981: दमयन्ती च यच्चान्यन्मम किंचन विद्यते। एष वै मम संन्यासस्तव राज्यं तु पुष्कर॥<br><br>2982: पुनः प्रवर्ततां द्यूतमिति मे निश्चिता मतिः। एकपाणेन भद्रं ते प्राणयोश्च पणावहे॥<br><br>2983: जित्वा परस्वमाहृत्य राज्यं वा यदि वा बसु। प्रतिपाणः प्रदातव्यः परमोधर्म उच्यते॥<br><br>2984: न चेद् वाञ्छसि त्वं युद्धद्यूतं प्रवर्तताम्। द्वैरथेनास्तु वै शान्तिस्तव वा मम वा नृप॥<br><br>2985: वंशभोज्यमिदं राज्यमर्थितव्यं यथा तथा। येन केनाप्युपायेन वृद्धानामिति शासनम्॥<br><br>2986: द्वयोरेकतरे बुद्धिः क्रियतामद्य पुष्कर। कैतवेनाक्षवत्यां तु युद्धे वा नाम्यतांधनुः॥<br><br>2987: नैषधेनैवमुक्तस्तु पुष्करः प्रहसन्निवा ध्रुवमात्मजयं मत्वा प्रत्याह पृथिवीपतिम्॥<br><br>2988: दिष्ट्या त्वयार्जितं वित्तं प्रतिपाणाय नैषध। दिष्ट्या च दुष्कृतं कर्म दमयन्त्याः क्षयं गतम्॥<br><br>2989: दिष्ट्या च ध्रियसे राजन् सदारोऽद्य महाभुज। धनेनानेन वै भैमी जितेन समलंकृता। ॥<br><br>2990: देवनेन मम मामुपस्थास्यति व्यक्तं दिवि शक्रमिवाप्सराः। नित्यशो हि स्मरामि त्वां प्रतीक्षेऽपि च नैषध॥<br><br>2991: प्रीतिर्न भवत्यसुहृद्गणैः। जित्वा त्वद्य वरारोहां दमयन्तीमनिन्दिताम्॥<br><br>2992: कृतकृत्यो भविष्यामि सा हि मे नित्यशो हृदि। श्रुत्वा तु तस्य ता वाचो बह्वबद्धप्रलापिनः॥<br><br>2993: इयेष स शिरश्छेत्तुं खड्नेन कुपितो नलः। स्मयंस्तु रोषताम्राक्षस्तमुवाच नलो नृपः॥<br><br>2994: पणावः किं व्याहरसे जितो न व्याहरिष्यसि। ततः प्रावर्तत द्यूतं पुष्करस्य नलस्य च॥<br><br>2995: एकपाणेन वीरेण लेन स पराजितः। स रत्नकोशनिचयैः प्राणेन पणितोऽपि च॥<br><br>2996: जित्वा च पुष्करं राजा प्रहसन्निदमब्रवीत्। मम सर्वमिदं राज्यमव्यग्रं हतकण्टकम्॥<br><br>2997: वैदर्भी न त्वया शक्या राजापसद वीक्षितुम्। तस्यास्त्वं सपरीवारो मूढ दासत्वमागतः॥<br><br>2998: न त्वया तत् कृतं कर्म येनाहं विजितः पुरा। कलिना तत् कृतं कर्म त्वं च मूढ न बुध्यसे॥<br><br>2999: नाहं परकृतं दोषं त्वय्याधास्ये कथंचन। यथासुखं वै जीव त्वं प्राणानवसृजामि ते॥<br><br>3000: तथैव सर्वसम्भारं स्वमंशं वितरामि ते। तथैव च मम प्रतिस्त्वयि वीर न संशयः॥<br><br>3001: सौहार्द चापि मे त्वत्तो न कदाचित् प्रहास्यति। पुष्कर त्वं हि मे भ्राता संजीव शरदः शतम्॥<br><br>3002: एवं नल: सान्त्वयित्वा भ्रातरं सत्यविक्रमः। स्वपुरं प्रेषयामास परिष्वज्य पुनः पुनः॥<br><br>3003: सान्त्वितो नैषाधेनैवं पुष्करं प्रत्युवाच तम्। पुण्यश्लोकं तदा राजन्नभिवाद्य कृताञ्जलिः॥<br><br>3004: कीर्तिरस्तु तवाक्षय्या जीव वर्षशतं सुखी। यो मे वितरसि प्राणानधिष्ठानं च पार्थिव॥<br><br>3005: स तथा सत्कृतो राज्ञा मासमुष्य तदा नृप। प्रययौ पुष्करो हृष्टः स्वपुरं स्वजनावृतः॥<br><br>3006: महत्या सेनया साधू विनीतैः परिचारकैः। भ्राजमान इवादित्यो वपुषा पुरुषर्षभ॥<br><br>3007: प्रस्थाप्य पुष्करं राजा वित्तवन्तमनामयम्। प्रविवेश पुरं श्रीमानत्यर्थमुपशोभिताम्॥<br><br>3008: प्रविश्य सान्वयामास पौरांश्च निषधाधिपः। पौरा जानपदाश्चापि सम्प्रहृष्टतनूरुहाः॥<br><br>3009: ऊचुः प्राञ्जलयः सर्वे सामात्यप्रमुखा जनाः। अद्य स्म निर्वृता राजन् पुरे जनपदेऽपि च। उपासितुं पुन: प्राप्ता देवा इव शतक्रतुम्॥<br><br>3010: बृहदश्व उवाच प्रशान्ते तु पुरे हृष्टे सम्प्रवृत्ते महोत्सवे। महत्या सेनया राजा दमयन्तीमुपानयत्॥<br><br>3011: दमयन्तीमपि पिता सत्कृत्य परवीरहा। प्रास्थापयदमेयात्मा भीमो भीमपराक्रमः॥<br><br>3012: अगतायां तु वैदर्त्यां सपुत्रायां नलो नृपः। वर्तयामास मुदितो देवराडिव नन्दने॥<br><br>3013: तथा प्रकाशतां यातो जम्बुद्वीपे स राजसु। पुनः शशास तद् राज्यं प्रत्याहृत्य महायशाः॥<br><br>3014: ईजे च विविधैर्यज्ञैर्विधिवच्चाप्तदक्षिणैः। तथा त्वमपि राजेन्द्र ससुहृद् यक्ष्यसेऽचिरात्॥<br><br>3015: दुःखमेतादृशं प्राप्तो नल: परपुरंजयः। देवनेन नरश्रेष्ठ सभार्यो भरतर्षभ। ॥<br><br>3016: एकाकिनैव सुपहन्नलेन पृथिवीपते। दुःखमासादितं घोरं प्राप्तश्चाभ्युदयः पुनः॥<br><br>3017: त्वं पुनर्धातृसहितः कृष्णाया चैव पाण्डव। रमसेऽस्मिन् महारण्येधर्ममेवानुचिन्तयन्॥<br><br>3018: ब्राह्मणैश्च महाभागैर्वेदवेदाङ्गपारगैः। नित्यमन्वास्यसे राजंस्तत्र का परिदेवना॥<br><br>3019: कर्कोटकस्य नागस्य दमयन्त्या नलस्य च। ऋतुपर्णस्य राजर्षेः कीर्तनं कलिनाशनम्॥<br><br>3020: इतिहासमिमं चापि कलिनाशनमच्युत। शक्यमाश्वसितुं श्रुत्वा त्वद्विधेन विशाम्यते॥<br><br>3021: अस्थिरत्वं च संचिन्त्य पुरुषार्थस्य नित्यदा। तस्योदये व्यये चापि न चिन्तयितुमर्हसि॥<br><br>3022: श्रुत्वेतिहासं नृपते समाश्वसिहि मा शुचः। व्यसने त्वं महाराज न विषीदितुमर्हसि॥<br><br>3023: विषमावस्थिते दैवे पौरुषेऽफलतां गते। विषादयन्ति नात्मानं सत्त्वोपाश्रयिणो नराः॥<br><br>3024: ये चेदं कथयिष्यन्ति नलस्य चरितं महत्। श्रोष्यन्ति चाप्यभीक्ष्णं वै नालक्ष्मीस्तान् भजिष्यति। १५। । अर्थास्तस्योपपत्स्यन्तेधन्यतां च गमिष्यति। इतिहासमिमं श्रुत्वा पुराणं शश्वदुत्तमम्॥<br><br>3025: पुत्रान् पौत्रान् पशृंश्चापि लभते नृषु चावयताम्। आरोग्यप्रीतिमांश्चैव भविष्यति न संशयः॥<br><br>3026: भयात् त्रस्यसि यच्च त्वमाह्वयिष्यति मां पुनः। अक्षज्ञ इति तत् तेऽहं नाशयिष्यामि पार्थिव॥<br><br>3027: वेदाक्षहृदयं कृत्स्नमहं सत्यपराक्रम। उपपद्यस्व कौन्तेय प्रसन्नोऽहं ब्रवीमि ते॥<br><br>3028: वैशम्पायन उवाच ततो हृष्टमना राजा वृहदश्वमुवाच ह। भगवन्नक्षहृदयं ज्ञातुमिच्छामि तत्त्वतः॥<br><br>3029: ततोऽक्षहृदयं प्रादात् पाण्डवाय महात्मने। दत्त्वा चाश्वशिरोऽगच्छदुपस्प्रष्टुं महातपाः॥<br><br>3030: बृहदश्वे गते पार्थमश्रौषीत् सव्यसाचिनम्। वर्तमानं तपस्युग्रे वायुभक्षं मनीषिणम्॥<br><br>3031: ब्राह्मणेभ्यस्तपस्विभ्यः सम्पतझ्यस्ततस्ततः। तीर्थशैलवनेभ्यश्च समेतेभ्यो दृढव्रतः॥<br><br>3032: इति पार्थो महावाहुर्दुरापं तप आस्थितः। न तथा दृष्टपूर्वोऽन्यः कश्चिदुग्रतपा इति॥<br><br>3033: यथाधनंजयः पार्थस्तपस्वी नियतव्रतः। मुनिरेकचरः श्रीमान्धर्मो विग्रहवानिव॥<br><br>3034: तं श्रुत्वा पाण्डवो राजंस्तव्यमानं महावने। अन्वशोचत कौन्तेयः प्रियं वै भ्रातरं जयम्॥<br><br>3035: दह्यमानेन तु हृदा शरणार्थी महावने। ब्राह्मणान् विविधज्ञानान् पर्यपृच्छद् युधिष्ठिरः॥<br><br>3036: जनमेजय उवाच भगवन् काम्यकात् पार्थे गते मे प्रपितामहे। पाण्डवाः किमकुर्वंस्ते तमृते सव्यसाचिनम्॥<br><br>3037: स हि तेषां महेष्वासो गतिरासीदनीकजित्। आदित्यानां यथा विष्णुस्तथैव प्रतिभाति मे॥<br><br>3038: तेनेन्द्रसमवीर्येण संग्रामेष्वनिवर्तिना। विनाभूता वने वीराः कथमासन् पितामहाः॥<br><br>3039: वैशम्पायन उवाच गते तु पाण्डवे तात काम्यकात् सत्यविक्रमे। बभूवुः पाण्डवेयास्ते दुःखशोकपरायणाः॥<br><br>3040: आक्षिप्तसूत्रा मणयश्छिन्नपक्षा इव द्विजाः। अप्रीतमनसः सर्वे बभूवुरथ पाण्डवाः॥<br><br>3041: वनं तु तदभूत् तेन हीनमक्लिष्टकर्मणा। कुबेरेण यथा हीनं वनं चैत्ररथं तथा॥<br><br>3042: तमृते ते नरव्याघ्राः पाण्डवा जनमेजय। मुदमप्राप्नुवन्तो वै काम्यके न्यवसंस्तदा॥<br><br>3043: ब्राह्मणार्थे पराक्रान्ता: शुद्धैर्बाणैर्महारथाः। निघ्नन्तो भरतश्रेष्ठ मेध्यान् बहुविधान् मृगान्॥<br><br>3044: नित्यं हि पुरुषव्याघ्रा वन्याहारमरिदमाः। उपाकृत्य उपाहृत्य ब्राह्मणेभ्यो न्यवेदयन्॥<br><br>3045: सर्वे संन्यवसंस्तत्र सोत्कण्ठाः पुरुषर्षभाः। अहृष्टमनसः सर्वे गते राजन्धनंजये। ॥<br><br>3046: विशेषतस्तु पाञ्चाली स्मरन्ती मध्यमं पतिम्। उद्विग्नं पाण्डवश्रेष्ठमिदं वचनमब्रवीत्॥<br><br>3047: योऽर्जुनेनार्जुनस्तुल्यो द्विवाहुबहुबाहुना। तमृते पाण्डवश्रेष्ठ वनं न प्रतिभाति मे॥<br><br>3048: शून्यामिव प्रपश्यामि तत्र तत्र महीमिमाम्। बह्लाश्चर्यमिदं चापि वनं कुसुमितदुमम्॥<br><br>3049: न तथा रमणीयं वै तमृते सव्यसाचिनम्। नीलाम्बुदसमप्रख्यं मत्तमातङ्गगामिनम्॥<br><br>3050: तमृते पुण्डरीकाक्षं काम्यकं नातिभाति मे। यस्य वाधनुषो घोषः श्रूयते चाशनिस्वनः। न लभे शर्म वै राजन् स्मरन्ती सव्यसाचिनम्॥<br><br>3051: तथा लालप्यमानां तां निशम्य परवीरहा। भीमसेनो महाराज द्रौपदीमिदमब्रवीत्॥<br><br>3052: भीम उवाच मनःप्रीतिकरं भद्रे यद् ब्रवीषि सुमध्यमे। तन्मे प्रीणाति हृदयममृतप्राशनोपमम्॥<br><br>3053: यस्य दी? समौ पीनौ भुजौ परिघसंनिभौ। मौर्वीकृतकिणौ वृत्तौ खङ्गायुधधनुर्धरौ॥<br><br>3054: निष्काइदकृतापीडौ पञ्चशीर्षाविवोरगौ। तमृते पुरुषव्याघ्रं नष्टसूर्यमिवाम्बरम्॥<br><br>3055: यमाश्रित्य महाबाहुं पाञ्चालाः कुरवस्तथा। सुराणामपि मत्तानां पृतनासुन बिभ्यति॥<br><br>3056: यस्य बाहू समाश्रित्य वयं सर्वे महात्मनः। मन्यामहे जितानाजौ परान् प्राप्तां च मेदिनीम्॥<br><br>3057: तमृते फाल्गुनं वीरं न लभे काम्यकेधृतिम्। पश्यामि च दिशः सर्वास्तिमिरेणावृता इव। ततोऽब्रवीत् साश्रुकण्ठो नकुलः पाण्डुनन्दनः॥<br><br>3058: नकुल उवाच यस्मिन् दिव्यानि कर्माणि कथयन्ति रणाजिरे। देवा अपि युधां श्रेष्ठं तमृते का रतिर्वने॥<br><br>3059: उदीची यो दिशं गत्वा जित्वा युधि महाबलान्। गन्धर्वमुख्याञ्छतशो हयाँल्लेभे महाद्युतिः॥<br><br>3060: राज्ञे तित्तिरिकल्माषाञ्छ्रीमतोऽनिलरंहसः। प्रादाद् भ्रात्रे प्रियः प्रेम्णा राजसूये महाक्रतौ॥<br><br>3061: तमृते भीमधन्वानं भीमादवरजं वने। कामये काम्यके वासं नेदानीममरोपमम्॥<br><br>3062: सहदेव उवाच योधनानि च कन्याश्च युधि जित्वा महारथः। आजहार पुरा राजे राजसूये महाक्रतौ॥<br><br>3063: यः समेतान् मृधे जित्वा यादवानमितद्युतिः। सुभद्रामाजहारैको वासुदेवस्य सम्मते॥<br><br>3064: तस्य जिष्णोतसीं दृष्ट्वा शून्यामिव निवेशने। हृदयं मे महाराज न शाम्यति कदाचन॥<br><br>3065: वनादस्माद् विवासं तु रोचयेऽहमरिंदम्। न हि नस्तमृते वीरं रमणीयमिदं वनम्॥<br><br>3066: वैशम्पायन उवाच धनंजयोत्सुकानां तु भ्रातृणां कृष्णया सह। श्रुत्वा वाक्यानि विमनाधर्मराजोऽप्यजायत्॥<br><br>3067: अथापश्यन्महात्मानं देवर्षि तत्र नारदम्। दीप्यमानं श्रिया ब्राह्मया हुतार्चिषमिवानलम्॥<br><br>3068: तमागतमभिप्रेक्ष्य भ्रातृभिः सहधर्मराट्। प्रत्युत्थाय यथान्यायं पूजां चक्रे महात्मने॥<br><br>3069: स तैः परिवृतः श्रीमान् भ्रातृभिः कुरुसत्तमः। विबभावतिदीप्तौजा देवैरिव शतक्रतुः॥<br><br>3070: यथा च वेदान् सावित्री याज्ञसेनी तथा पतीन्। न जहौधर्मतः पार्थान् मेरुमर्कप्रभा यथा॥<br><br>3071: प्रतिगृह्य च तां पूजां नारदो भगवानृषिः। आश्वासयद् धर्मसुतं युक्तरूपमिवानघ॥<br><br>3072: उवाच च महात्मानंधर्मराज युधिष्ठिरम्। ब्रूहिधर्मभृतां श्रेष्ठ केनार्थः किं ददानि ते॥<br><br>3073: अथधर्मसुता राजा प्रणम्य भ्रातृभिः सह। उवाच प्राञ्जलिर्भूत्वा नारदं देवसम्मितम्॥<br><br>3074: त्वयि तुष्टे महाभाग सर्वलोकाभिपूजिते। कृतमित्येव मन्येऽहं प्रसादात् तव सुव्रत॥<br><br>3075: यदि त्वहमनुग्राह्यो भ्रातृभिः सहितोऽनघ। संदेहं मे मुनिश्रेष्ठ तत्त्वतश्छेत्तुमर्हसि॥<br><br>3076: प्रदक्षिणां यः कुरुते पृथिवीं तीर्थतत्परः। किं फलं तस्य कात्स्येन तद्भवान् वक्तुमर्हति॥<br><br>3077: नारद उवाच शृणु राजन्नवहितो यथा भीष्मेणधीमता। पुलस्त्यस्य सकाशाद् वै सर्वमेतदुपश्रुतम्॥<br><br>3078: पुरा भागीरथीतीरे भीष्मोधर्मभृतां वरः। पित्र्यं व्रतं समास्थाय न्यवसन्मुनिभिः सह॥<br><br>3079: शुभे देशे तथा राजन् पुण्ये देवर्षिसेविते। गङ्गाद्वारे महाभाग देवगन्धर्वसेविते॥<br><br>3080: स पितॄस्तर्पयामास देवांश्च परमद्युतिः। ऋषींश्च तर्पयामास विधिदृष्टेन कर्मणा॥<br><br>3081: कस्यचित् त्वथ कालस्य जपन्नेव महायशाः। ददर्शाद्भुतसंकाशं पुलस्त्यमृषिसत्तमाम्॥<br><br>3082: स तं दृष्ट्वोग्रतपसं दीप्यमानमिव श्रिया। प्रहर्षमतुलं लेभे विस्मयं परमं ययौ॥<br><br>3083: उपस्थितं महाभागं पूजयामास भारता भीष्मोधर्मभृतां श्रेष्ठो विधिदृष्टेन कर्मणा॥<br><br>3084: शिरसा चार्घ्यमादाय शुचिः प्रयतमानसः। नाम संकीर्तयामास तस्मिन् ब्रह्मर्षिसत्तमे॥<br><br>3085: भीष्मोऽहमस्मि भद्रं ते दासोऽस्मि तव सुव्रत। तव संदर्शनादेव मुक्तोऽहं सर्वकिल्बिषैः॥<br><br>3086: एवमुक्त्वा महाराज भीष्मोधर्मभृतां परः। वाग्यतः प्राञ्जलिर्भूत्वा तृष्णीमासीद् युधिष्ठिर॥<br><br>3087: तं दृष्ट्वा नियमेनाथ स्वाध्यायाम्नायकर्शितम्। भीष्मं कुरुकुलश्रेष्ठ मुनिः प्रीतमनाभवत्॥<br><br>3088: पुलस्त्य उवाच अनेन तवधर्मज्ञ प्रश्रयेण दमेन च। सत्येन च महाभाग तुष्टोऽस्मि तव सुव्रत॥<br><br>3089: यस्येदृशस्तेधर्मोऽयं पितृभक्त्याश्रितोऽनघ। तेन पश्यसि मां पुत्र प्रीतिश्च परमा त्वयि॥<br><br>3090: अमोघदर्शी भीष्माहं ब्रूहि किं करवाणि ते। यद् वक्ष्यसि कुरुश्रेष्ठ तस्य दातास्मि तेऽनघ॥<br><br>3091: भीष्म उवाच प्रीते त्वयि महाभाग सर्वलोकाभिपूजिते। कृतमेतावता मन्ये यदहं दृष्टवान् प्रभुम्॥<br><br>3092: यदि त्वहमनुग्राह्यस्तवधर्मभृतां वर। संदेहं ते प्रवक्ष्यामि तन्मे त्वं छेत्तुमर्हसि॥<br><br>3093: अस्ति मे हृदये कश्चित् तीर्थेभ्योधर्मसंशयः। तमहं श्रोतुमिच्छामि तद् भवान् वक्तुमर्हति॥<br><br>3094: प्रदक्षिणां यः पृथिवीं करोत्यमरसंनिभ। किं फलं तस्य विप्रर्षे तन्मे ब्रूहि सुनिश्चितम्॥<br><br>3095: पुलस्त्य उवाच हन्त ते कथयिष्यामि यदृषीणां परायणम्। तदेकाग्रमनाः पुत्र शृणु तीर्थेषु यत् फलम्॥<br><br>3096: यस्य हस्तौ च पादौ च मनश्चैव सुसंयतम्। विद्या तपश्च कीर्तिश्च स तीर्थफलमश्नुते॥<br><br>3097: प्रतिग्रहादपावृत्तः संतुष्टो येन केनचित्। अहंकारनिवृत्तश्च स तीर्थफलमश्नुते॥<br><br>3098: अकल्कको निरारम्भो लघ्वाहारो जितेन्द्रियः। विमुक्तः सर्वपापेभ्यः स तीर्थफलमश्नुते॥<br><br>3099: अक्रोधनश्च राजेन्द्र सत्यशीलो दृढव्रतः। आत्मोपमश्च भूतेषु स तीर्थफलमश्नुते॥<br><br>3100: ऋषिभिः क्रतवः प्रोक्ता देवेष्विह यथाक्रमम्। फलं चैव यथातथ्यं प्रेत्य चेह च सर्वशः॥<br><br>3101: न ते शक्या दरिद्रेण यज्ञाः प्राप्तुं महीपते। बहूपकरणा यज्ञा नानासम्भारविस्तराः॥<br><br>3102: प्राप्यन्ते पार्थिवैरेते समृद्धैर्वा नरैः क्वचित्। नार्थन्यूनै वगणैरेकात्मभिरसाधनैः॥<br><br>3103: यो दरिद्रैरपि विधिः शक्यः प्राप्तुं नरेश्वर। तुल्यो यज्ञफलैः पुण्यैस्तुं निबोध युधां वर॥<br><br>3104: ऋषीणां परमं गुह्यमिदं भरतसत्तम। तीर्थाभिगमनं पुण्यं यज्ञैरपि विशिष्यते॥<br><br>3105: अनुपोष्य त्रिरात्राणि तीर्थान्यनभिगम्य च। अदत्त्वा काञ्चनं गाश्च दरिद्रो नाम जायते॥<br><br>3106: अग्निष्टोमादिभिर्यज्ञैरिष्ट्वा विपुलदक्षिणैः। न तत् फलमवाप्नोति तीर्थाभिगमनेन यत्॥<br><br>3107: नृलोके देवदेवस्य तीर्थं त्रैलोक्यविश्रुतम्। पुष्करं नाम विख्यातं महाभागः समाविशेत्॥<br><br>3108: दशकोटिसहस्राणि तीर्थानां वै महामते। सांनिध्यं पुष्करे येषां त्रिसंध्यं कुरुनन्दन॥<br><br>3109: आदित्या वसवो रुद्राः साध्याश्च समरुद्गणाः। गन्धर्वाप्सरसश्चैव नित्यं संनिहिता विभो॥<br><br>3110: यत्र देवास्तपस्तत्त्वा दैत्या ब्रह्मर्षयस्तथा। दिव्ययोगा महाराज पुण्येन महतान्विताः॥<br><br>3111: मनसाप्यभिकामस्य पुष्कराणि मनस्विनः। पूयन्ते सर्वपापानि नाकपृष्ठे च पूज्यते॥<br><br>3112: तस्मिंस्तीर्थे महाराज नित्यमेव पितामहः। उवास परमप्रीतो भगवान् कमलासनः॥<br><br>3113: पुष्करेषु महाभाग देवाः सर्षिगणाः पुरा। सिद्धिं समभिसम्प्राप्ताः पुण्येन महतान्विताः॥<br><br>3114: तत्राभिषेकं यः कुर्यात् पितृदेवार्चने रतः। अश्वमेधाद् दशगुणं फलं प्राहुर्मनीषिणः॥<br><br>3115: अप्येकं भोजयेद् विप्रं पुष्करारण्यमाश्रितः। तेनासौ कर्मणा भीष्म प्रेत्य चेह च मोदते॥<br><br>3116: शाकैर्मूलैः फलैर्वापि येन वर्तयते स्वयम्। तद् वै दद्याद् ब्राह्मणाय श्रद्धावाननसूयकः॥<br><br>3117: तेनैव प्राप्नुयात् प्राज्ञो हयमेधफलं नरः। ब्राह्मणाः क्षत्रिया वैश्याः शूद्रा वा राजसत्तम॥<br><br>3118: न वै योनौ प्रजायन्ते सघतास्तीर्थे महात्मनः। कार्तिकी तु विशेषेण योऽभिगच्छति पुष्करम्॥<br><br>3119: प्राप्नुयात् स नरो लोकान् ब्रह्मणः सदनेऽक्षयान्। सायं प्रातः स्मरेद् यस्तु पुष्कराणि कृताञ्जलिः॥<br><br>3120: उपस्पृष्टं भवेत् तेन सर्वतीर्थेषु भारत। जन्मप्रभृति यत् पापं स्त्रिया वा पुरुषेण वा॥<br><br>3121: पुष्करे स्नातमात्रस्य सर्वमेव प्रणश्यति। यथा सुराणां सर्वेषामादिस्तु मधुसूदनः॥<br><br>3122: तथैव पुष्करं राजंस्तीर्थानामादिरुच्यते। उष्ट्वा द्वादश वर्षाणि पुष्करे नियतः शुचिः॥<br><br>3123: क्रतून् सर्वानवाप्नोति ब्रह्मलोकं स गच्छति। यस्तु वर्षशतं पूर्णमग्निहोत्रमुपासते। ॥<br><br>3124: कार्तिकी वा वसेदेकां पुष्करे सममेव तत्॥<br><br>3125: त्रीणि शृङ्गाणि शुभ्राणि त्रीणि प्रस्रवणानि च। पुष्कराण्यादिसिद्धानि न विद्मस्तत्र कारणम्॥<br><br>3126: दुष्करं पुष्करे गन्तुं दुष्करं पुष्करे तपः। दुष्करं पुष्करे दानं वस्तुं चैव सुदुष्करम्॥<br><br>3127: उष्य द्वादशरात्रं तु नियतो नियताशन:। प्रदक्षिणमुपावृत्य जम्बूमार्गं समाविशेत्॥<br><br>3128: जम्बूमार्ग समाविश्य देवर्षिपितृसेवितम्। अश्वमेधमवाप्नोति सर्वकामसमन्वितः॥<br><br>3129: तत्रोष्य रजनी: पञ्च पूतात्मा जायते नरः। न दुर्गतिमवाप्नोति सिद्धिं प्राप्नोति चोत्तमाम्॥<br><br>3130: जम्बूमार्गादुपावृत्य गच्छेत् तन्दुलिकाश्रमम्। न दुर्गतिमवाप्नोति ब्रह्मलोकं च गच्छति॥<br><br>3131: आगस्त्यं सर आसाद्य पितृदेवार्चने रतः। त्रिरात्रोपोषितो राजन्नाग्निष्टोमफलं लभेत्॥<br><br>3132: शाकवृत्तिः फलैर्वापि कौमारं विन्दते परम्। कण्वाश्रमं ततो गच्छेच्छ्रीजुष्टं लोकपूजितम्॥<br><br>3133: धर्मारण्यं हि तत् पुण्यमाद्यं च भरतर्षभ। यत्र प्रविष्टमात्रो वै सर्वपापैः प्रमुच्यते॥<br><br>3134: अर्चयित्वा पितॄन् देवान् नियतो नियताशनः। सर्वकामसमृद्धस्य यज्ञस्य फलमश्नुते॥<br><br>3135: प्रदक्षिणं ततः कृत्वा ययातिपतनं व्रजेत्। हयमेधस्य यज्ञस्य फलं प्राप्नोति तत्र वै॥<br><br>3136: महाकालं ततो गच्छेन्नियतो नियताशनः। कोटितीर्थमुपस्पृश्य हयमेधफलं लभेत्॥<br><br>3137: ततो गच्छेत्धर्मज्ञः स्थाणोस्तीर्थमुमापतेः। नाम्ना भद्रवटं नाम त्रिषु लोकेषु विश्रुतम्॥<br><br>3138: तत्राभिगम्य चेशानं गोसहस्रफलं लभेत्। महादेवप्रसादाच्च गाणपत्यं च विन्दति॥<br><br>3139: समृद्धमसपत्नं च श्रिया युक्तं नरोत्तमः। नर्मदां तु समासाद्य नदीं त्रैलोक्यविश्रुताम्॥<br><br>3140: तर्पयित्वा पितॄन् देवानग्निष्टोमफलं लभेत्। दक्षिणं सिन्धुमासाद्य ब्रह्मचारी जितेन्द्रियः॥<br><br>3141: अग्निष्टोममवाप्नोति विमानं चाधिरोहति। चर्मण्वतीं समासाद्य नियतो नियताशनः। रन्तिदेवाभ्यनुज्ञातमग्निष्टोमफलं लभेत्॥<br><br>3142: ततो गच्छेतधर्मज्ञ हिमवत्सुतमर्बुदम्। पृथिव्यां यत्र वै छिद्रं पूर्वमासीद् युधिष्ठिर॥<br><br>3143: तत्राश्रमो वसिष्ठस्य त्रिषु लोकेषु विश्रुतः। तत्रोष्य रजनीमेकां गोसहस्रफलं लभेत्॥<br><br>3144: पिङ्गतीर्थमुपस्पृश्य ब्रह्मचारी जितेन्द्रियः। कपिलानां नरश्रेष्ठ शतस्य फलमश्नुते॥<br><br>3145: ततो गच्छेत राजेन्द्र प्रभासं तीर्थमुत्तमम्। तत्र संनिहितो नित्यं स्वयमेव हुताशनः॥<br><br>3146: देवतानां मुखं वीर ज्वलनोऽनिलसारथिः। तस्मिंस्तीर्थे नरः स्नात्वा शुचिः प्रयतमानसः॥<br><br>3147: अग्निष्टोमातिरात्राभ्यां फलं प्राप्नोति मानवः। ततो गत्वा सरस्वत्याः सागरस्य च संगमे॥<br><br>3148: गोसहस्रफलं तस्य स्वर्गलोकं च विन्दति। प्रभया दीप्यते नित्यमग्निवद् भरतर्षभ॥<br><br>3149: तीर्थ सलिलराजस्य स्नात्वा प्रयतमानसः। त्रिरात्रमुषित: स्नातस्तर्पयेत् पितृदेवताः॥<br><br>3150: प्रभासते यथा सोमः सोऽश्वमेधं च विन्दति। वरदानं ततो गच्छेत् तीर्थं भरतसत्तम॥<br><br>3151: विष्णोर्दुर्वाससा यत्र वरो दत्तो युधिष्ठिर। वरदाने नरः स्नात्वा गोसहस्रफलं लभेत्॥<br><br>3152: ततो द्वारवतीं गच्छेन्नियतो नियताशनः। पिण्डारके नरः स्नात्वा लभेद् बहु सुवर्णकम्॥<br><br>3153: तस्मिंस्तीर्थे महाभाग पद्मलक्षणलक्षिताः। अद्यापि मुद्रा दृश्यन्ते तदद्भुतमरिंदम्॥<br><br>3154: त्रिशूलाङ्कानि पानि दृश्यन्ते कुरुनन्दन। महादेवस्य सांनिध्यं तत्र वै पुरुषर्षभ॥<br><br>3155: सागरस्य च सिन्धोश्च संगम प्राप्य भारत। तीर्थे सलिलराजस्य स्नात्वा प्रयतमानसः॥<br><br>3156: तर्पयित्वा पितॄन् देवानृषीश्च भरतर्षभ। प्राप्नोति वारुणं लोकं दीप्यमानं स्वतेजसा॥<br><br>3157: शकुकर्णेश्वरं देवमर्चयित्वा युधिष्ठिर। अश्वमेधाद् दशगुणं प्रवदन्ति मनीषिणः॥<br><br>3158: प्रदक्षिणमुपावृत्य गच्छेत् भरतर्षभ। तीर्थं कुरुवरश्रेष्ठ त्रिषु लोकेषु विश्रुतम्॥<br><br>3159: दमीति नाम्ना विख्यातं सर्वपापप्रणाशनम्। तत्र ब्रह्मादयो देवा उपासन्ते महेश्वरम्॥<br><br>3160: तत्र स्नात्वा च पीत्वा च रुद्रं देवगणैर्वृतम्। जन्मप्रभृति यत् पापं तत् स्नातस्य प्रणश्यति॥<br><br>3161: दमी चात्र नरश्रेष्ठ सर्वदेवैरभिष्टुतः। तत्र स्नात्वा नरव्याघ्र हयमेधमवाप्नुयात्॥<br><br>3162: गत्वा यत्र महाप्राज्ञ विष्णुना प्रभविष्णुना। पुरा शौचं कृतं राजन् हत्वा दैतेयदानवान्॥<br><br>3163: ततो गच्छेतधर्मज्ञ वसोर्धारामभिष्टुताम्। गमनादेव तस्यां हि हयमेधफलं लभेत्॥<br><br>3164: स्नात्वा कुरुवरश्रेष्ठ प्रयतात्मा समाहितः। तर्घ्य देवान् पितॄश्चैव विष्णुलोके महीयते॥<br><br>3165: तीर्थे चात्र सरः पुण्यं वसूनां भरतर्षभ। तत्र स्नात्वा च पीत्वा च वसूनां सम्मतो भवेत्॥<br><br>3166: सिन्धूत्तममिति ख्यातं सर्वपापप्रणाशनम्। तत्र स्नात्वा नरश्रेष्ठ लभेद् बहु सुवर्णकम्॥<br><br>3167: भद्रतुङ्गं समासाद्य शुचिः शीलसमन्वितः। ब्रह्मलोकमवाप्नोति गतिं च परमां व्रजेत्॥<br><br>3168: कुमारिकाणां शक्रस्य तीर्थं सिद्धनिषेवितम्। तत्र स्नात्वा नरः क्षिप्रं स्वर्गलोकमवाप्नुयात्॥<br><br>3169: रेणुकायाश्च तत्रैव तीर्थं सिद्धनिषेवितम्। तत्र स्नात्वा भवेद् विप्रो निर्मलश्चन्द्रमा यथा॥<br><br>3170: अथ पञ्चनदं गत्वा नियतो नियताशनः। पञ्चयज्ञानवाप्नोति क्रमशो येऽनुकीर्तिताः॥<br><br>3171: ततो गच्छेत राजेन्द्र भीमायाः स्थानमुत्तमम्। तत्र सषत्वा तु योन्यां वै नरो भरतसत्तम॥<br><br>3172: देव्याः पुत्रो भवेद् राजंस्तप्तकुण्डलविग्रहः। गवां शतसहस्रस्य फलं प्राप्नोति मानवः॥<br><br>3173: श्रीकुण्डं तु समासाद्य त्रिषु लोकेषु विश्रुतम्। पितामहं नमस्कृत्य गोसहस्रफलं लभेत्॥<br><br>3174: ततो गच्छेतधर्मज्ञ विमलं तीर्थमुत्तमम्। अद्यापि यत्र दृश्यन्ते मत्स्याः सौवर्णराजताः॥<br><br>3175: तत्र स्नात्वा नरः क्षिप्रं वासवं लोकमाप्नुयात्। सर्वपापविशुद्धात्मा गच्छेत परमां गतिम्॥<br><br>3176: वितस्तां च समासाद्य संतर्घ्य पितृदेवताः। नरः फलमवाप्नोति वाजपेयस्य भारत॥<br><br>3177: काश्मीरेष्वेव नागस्य भवनं तक्षकस्य च। वितस्ताख्यमिति ख्यातं सर्वपापप्रमोचनम्॥<br><br>3178: तत्र स्नात्वा नरो नूनं वाजपेयमवाप्नुयात्। सर्वपापविशुद्धात्मा गच्छेच्च परमां गतिम्॥<br><br>3179: ततो गच्छेत वडवां त्रिषु लोकेषु विश्रुताम्। पश्चिमायां तु संध्यायामुपस्पृश्य यथाविधि॥<br><br>3180: चरूं सप्तार्चिषे राजन् यथाशक्ति निवेदयेत्। पितृणामक्षयं दानं प्रवदन्ति मनीषिणः॥<br><br>3181: ऋषयः पितरो देवा गन्धर्वापसरसां गणाः। गुह्यकाः किन्नरा यक्षाः सिद्धा विद्याधरा नराः॥<br><br>3182: राक्षसा दितिजा रुद्रा ब्रह्मा च मनुजाधिप। नियतः परमां दीक्षामास्थायाब्दसहस्रिकीम्॥<br><br>3183: विष्णोः प्रसादनं कुर्वश्चरुं च श्रपयंस्तथा। सप्तभिः सप्तभिश्चैव ऋग्भिस्तुष्टाव केशवम्॥<br><br>3184: ददावष्टगुणैश्वर्यं तेषां तुष्टस्तु केशवः। यथाभिलषितानन्यान् कामान् दत्त्वा महीपते॥<br><br>3185: तत्रैवान्तरर्दधे देवो विद्युदभ्रेषु वै यथा। नाम्ना सप्तचरूं तेन ख्यातं लोकेषु भारत॥<br><br>3186: गवां शतसहस्रेण राजसूयशतेन च। अश्वमेधसहस्रेण श्रेयान् सप्तार्चिषे चरुः॥<br><br>3187: ततो निवृत्तो राजेन्द्र रुद्रं पदमथाविशेत्। अर्चयित्वा महादेवमश्वमेधफलं लभेत्॥<br><br>3188: मणिमन्तं समासाद्यं ब्रह्मचारी समाहितः। एकरात्रोषितो राजन्नग्निष्टोमफलं लभेत्॥<br><br>3189: अथ गच्छेत राजेन्द्र देविकां लोकविश्रुताम्। प्रसूतिर्यत्र विप्राणां श्रूयते भरतर्षभ॥<br><br>3190: त्रिशूलपाणे: स्थानं च त्रिषु लोकेषु विश्रुतम्। देविकायाः नरः स्नात्वा समभ्यर्च्य महेश्वरम्॥<br><br>3191: यथाशक्ति चरूं तत्र निवेद्य भरतर्षभ। सर्वकामसमृद्धस्य यज्ञस्य लभते फलम्॥<br><br>3192: कामाख्यं तत्र रुद्रस्य तीर्थं देवनिषेवितम्। तत्र स्नात्वा नरः क्षिप्रं सिद्धिं प्राप्नोति भारत॥<br><br>3193: यजनं याजनं चैव तथैव ब्रह्म वालुकाम्। पुष्पाम्भश्च उपस्पृश्य न शोचेन्मरणं गतः॥<br><br>3194: अर्धयोजनविस्तारा पञ्चयोजनमायता। एतावती वेदिका तु पुण्या देवर्षिसेविता॥<br><br>3195: ततो गच्छेतधर्मज्ञ दीर्घसत्रं यथाक्रमम्। तत्र ब्रह्मादयो देवाः सिद्धाश्च परमर्षयः॥<br><br>3196: दीर्घसत्रमुपासन्ते दीक्षिता नियतव्रताः॥<br><br>3197: गमनादेव राजेन्द्र दीर्घसत्रमरिंदम्। राजसूयाश्वमेधाभ्यां फलं प्राप्नोति भारत॥<br><br>3198: ततो विनशनं गच्छेनियतो नियताशनः। गच्छत्यन्तर्हिता यत्र मेरुपृष्ठे सरस्वती। १११॥<br><br>3199: चमसेऽथ शिवोद्भेदे नागोद्भेदे च दृश्यते। स्नात्वा तु चमसोद्भेदे अग्निष्टोमफलं लभेत्॥<br><br>3200: शिवोद्भेदे नरः स्नात्वा गोसहस्रफलं लभेत्। नागोद्भेदे नरः स्नात्वा नागलोकमवाप्नुयात्॥<br><br>3201: शशयानं च राजेन्द्र तीर्थमासाद्य दुर्लभम्। शशरूपप्रतिच्छन्नाः पुष्करा यत्र भारत॥<br><br>3202: सरस्वत्यां महाराज अनुसंवत्सरं च ते। दृश्यन्ते भरतश्रेष्ठ वृत्तां वै कार्तिकी सदा॥<br><br>3203: तत्र स्नात्वा नरव्याघ्र द्योतते शशिवत् सदा। गोसहस्रफलं चैव प्राप्नुयाद् भरतर्षभ॥<br><br>3204: कुमारकोटिमासाद्य नियत: कुरुनन्दन। तत्राभिषेकं कुर्वीत पितृदेवार्चने रतः॥<br><br>3205: गवामयुतमाप्नोति कुलं चैव समुद्धरेत्। ततो गच्छेतधर्मज्ञ रुद्रकोटि समाहितः॥<br><br>3206: पुरा यत्र महाराज मुनिकोटिः समागता। हर्षेण महताविष्टा रुद्रदर्शनकाझ्या॥<br><br>3207: अहं पूर्वमहं पूर्वं द्रक्ष्यामि वृषभध्वजम्। एवं सम्प्रस्थिता राजऋषयः किल भारत॥<br><br>3208: ततो योगेश्वरेणापि योगमास्थाय भूपते। तेषां मन्युप्रणाशार्थमृषीणाां भावितात्मनाम्॥<br><br>3209: सृष्टा कोटीति रुद्राणामृषीणामग्रतः स्थिता। मया पूर्वतरं दृष्ट इति ते मेनिरे पृथक्॥<br><br>3210: तेषां तुष्टो महादेवो मुनीनां भावितात्मनाम्। भक्त्या परमया राजन् वरं तेषां प्रदिष्टवान्॥<br><br>3211: अद्यप्रभृति युप्माकंधर्मवृद्धिर्भविष्यति। तत्र स्नात्वा नरव्याघ्र रुद्रकोट्यां नरः शुचिः॥<br><br>3212: अश्वमेधमवाप्नोति कुलं चैव समुद्धरेत्। ततो गच्छेत राजेन्द्र संगमं लोकविश्रुतम्॥<br><br>3213: सरस्वत्या महापुण्यं केशवं समुपासते। यत्र ब्रह्मादयो देवा ऋषयश्च तपोधनाः॥<br><br>3214: अभिगच्छन्ति राजेन्द्र चैत्रशुक्लचतुर्दशीम्। तत्र स्नात्वा नरव्याघ्र विन्देद् बहुसुवर्णकम्। सर्वपापविशुद्धात्मा ब्रह्मलोकं च गच्छति॥<br><br>3215: ऋषीणां यत्र सत्राणि समाप्तानि नराधिप। तत्रावसानमासाद्य गोसहस्रफलं लभेत्॥<br><br>3216: पुलस्त्य उवाच ततो गच्छेत राजेन्द्र कुरुक्षेत्रमभिष्टुतम्। पापेभ्यो यत्र मुच्यन्ते दर्शनात् सर्वजन्तवः॥<br><br>3217: कुरुक्षेत्रं गमिष्यामि कुरुक्षेत्रे वसाम्यहम्। य एवं सततं ब्रूयात् सर्वपापैः प्रमुच्यते॥<br><br>3218: पांसवोऽपि कुरुक्षेत्रे वायुना समुदीरिताः। अपि दुष्कृतकर्माणं नयन्ति परमां गतिम्॥<br><br>3219: दक्षिणेन सरस्वत्या दृषद्वत्युत्तरेण च। ये वसन्ति कुरुक्षेत्रे ते वसन्ति त्रिविष्टपे॥<br><br>3220: तत्र मासं वसेद्धीरः सरस्वत्यां युधिष्ठिर। यत्र ब्रह्मादयो देवा ऋषयः सिद्धचारणाः॥<br><br>3221: गन्धर्वाप्सरसो यक्षाः पन्नगाश्च महीपते। ब्रह्मक्षेत्रं महापुण्यमभिगच्छन्ति भारत॥<br><br>3222: मनसाप्यभिकामस्य कुरुक्षेत्रं युधिष्ठिर। पापानि विप्रणश्यन्ति ब्रह्मलोकं च गच्छति॥<br><br>3223: गत्वा हि श्रद्धया युक्तः कुरुक्षेत्रं कुरूद्वह। फलं प्राप्नोति च तदा राजसूयाश्वमेधयोः॥<br><br>3224: ततो मङ्खनकं नाम द्वारपालं महाबलम्। यक्षं समभिवाद्यैव गोसहस्रफलं लभेत्॥<br><br>3225: ततो गच्छेतधर्मज्ञ विष्णो: स्थानमनुत्तमम्। सततं नाम राजेन्द्र यत्र संनिहितो हरिः॥<br><br>3226: तत्र स्नात्वा च नत्वा च त्रिलोकप्रभवं हरिम्। अश्वमेधमवाप्नोति विष्णुलोकं च गच्छति॥<br><br>3227: ततः पारिप्लवं गच्छेत् तीर्थं त्रैलोक्यविश्रुतम्। अग्निष्टोमातिरात्राभ्यां फलं प्राप्नोति भारत॥<br><br>3228: पृथिवीतीर्थमासाद्य गोसहस्रफलं लभेत्। ततः शालूकिनी गत्वा तीर्थसेवी नराधिप। ॥<br><br>3229: दशाश्वमेधे स्नात्वा च तदेव फलमाप्नुयात्। सर्पदेवीं समासाद्य नागानां तीर्थमुत्तमम्॥<br><br>3230: अग्निष्टोममवाप्नोति नागलोकं च विन्दति। ततो गच्छेतधर्मज्ञ द्वारपालं तरन्तुकम्॥<br><br>3231: तत्रोष्य रजनीमेकां गोसहस्रफलं लभेत्। ततः पञ्चनदं गत्वा नियतो नियताशनः॥<br><br>3232: कोटितीर्थमुपस्पृश्य हयमेधफलं लभेत्। अश्विनोस्तीर्थमासाद्य रूपवानभिजायते॥<br><br>3233: ततो गच्छेतधर्मज्ञ वाराहं तीर्थमुत्तमम्। विष्णुर्वाराहरूपेण पूर्वं यत्र स्थितोऽभवत्॥<br><br>3234: तत्र स्नात्वा नरश्रेष्ठ अग्निष्टोमफलं लभेत्। ततो जयन्त्यां राजेन्द्र सोमतीर्थं समाविशेत्॥<br><br>3235: स्नात्वा फलमवाप्नोति राजसूयस्य मानवः। एकहंसे नरः स्नात्वाः गोसहस्रफलं लभेत्॥<br><br>3236: कृताशौचं समासाद्य तीर्थसेवी नराधिप। पुण्डरीकमवाप्नोति कृतशौतो भवेच्च सः॥<br><br>3237: ततो मुञ्जवटं नाम स्थाणोः स्थानं महात्मनः। उपोष्य रजनीमेकां गाणपत्यमवाप्नुयात्॥<br><br>3238: तत्रैव च महाराज यक्षिणी लोकविश्रुताम्। स्नात्वाभिगम्य राजेन्द्र सर्वान् कामानवाप्नुयात्॥<br><br>3239: कुरुक्षेत्रस्य तद् द्वारं विश्रुतं भरतर्षभ। प्रदक्षिणमुपावृत्य तीर्थसेवी समाहितः॥<br><br>3240: सम्मितं पुष्कराणां च स्नात्वार्य पितृदेवताः। जामदग्न्येन रामेण कृतं तत् सुमहात्मना॥<br><br>3241: कृतकृत्यो भवेद् राजन्नश्वमेधं च विन्दति। ततो रामह्रदान गच्छेत् तीर्थसेवी समाहितः॥<br><br>3242: तत्र रामेण राजेन्द्र तरसा दीप्ततेजसा। क्षत्रमुत्साद्य वीरेण ह्रदाः पञ्च निवेशिताः॥<br><br>3243: पूरयित्वा नरव्याघ्र रुधिरेणेति विश्रुतम्। पितरस्तर्पिताः सर्वे तथैव प्रपितामहाः॥<br><br>3244: ततस्ते पितर: प्रीता राममूचुर्नराधिप। पितर ऊचुः राम राम महाभाग प्रीताः स्म तव भार्गव॥<br><br>3245: अनया पितृभक्त्या च विक्रमेण च ते विभो। वरं वृणीष्व भद्रं ते किमिच्छसि महाद्युते॥<br><br>3246: पुलस्त्य उवाच एवमुक्तः स राजेन्द्र रामः प्रहरतां वरः। अब्रवीत् प्राञ्जलिर्वाक्यं पितॄन् स गगने स्थितान्॥<br><br>3247: भवन्तो यदि मे प्रीता यद्यनुचाह्यता मयि। पितृप्रसादमिच्छेयं तप आप्यायनं पुनः॥<br><br>3248: यच्च रोषाभिभूतेन क्षत्रमुत्सादितं मया। ततश्च पापान्मुच्येयं युष्माकं तेजसाप्यहम्॥<br><br>3249: ह्रदाश्च तीर्थभूता मे भवेयुर्भुवि विश्रुताः। एतच्छ्रुत्वा शुभं वाक्यं रामस्य पितरस्तदा॥<br><br>3250: प्रत्यूचुः परमप्रीता राम हर्षसमन्विताः। तपस्ते वर्धतां भूयः पितृभक्त्या विशेषतः॥<br><br>3251: यच्च रोषाभिभूतेन क्षत्रमुत्सादितं त्वया। ततश्च पापान्मुक्तस्त्वं पतितास्ते स्वकर्मभिः॥<br><br>3252: ह्रदाश्च तव तीर्थत्वं गमिष्यन्ति न संशयः। ह्रदेषु तेषु यः स्नात्वा पितृन् संतर्पयिष्यति॥<br><br>3253: पितरस्तस्य वै प्रीता दास्यन्ति भुवि दुर्लभम्। ईप्सितं च मन:कामं स्वर्गलोकं च शाश्वतम्॥<br><br>3254: एवं दत्त्वा वरान् राजन् रामस्य पितरस्तदा। आमन्त्र्य भार्गवं प्रीत्या तत्रैवान्तर्हितास्ततः॥<br><br>3255: एवं रामहदाः पुण्या भार्गवस्य महात्मनः। स्नात्वा हृदेषु रामस्य ब्रह्मचारी शुभवतः॥<br><br>3256: राममभ्यर्च्य राजेन्द्र लभेद् बहुसुवर्णकम्। वंशमूलकमासाद्य तीर्थसेवी कुरूद्वह॥<br><br>3257: स्ववंशमुद्धरेद् राजन् स्नात्वा वै वंशमूलके। कायशोधनमासाद्य तीर्थं भरतसत्तम॥<br><br>3258: शरीरशुद्धिः स्नातस्य तस्मिंस्तीर्थे न संशयः। शुद्धदेहच संयाति शुभाँल्लोकाननुत्तमान्॥<br><br>3259: ततो गच्छेतधर्मज्ञ तीर्थं त्रैलोक्यविश्रुतम्। लोका यत्रोद्धताः पूर्वं विष्णुना प्रभविष्णुना॥<br><br>3260: लोकोद्धारं समासाद्य तीर्थं त्रैलोक्यपूजितम्। स्नात्वा तीर्थवरे राजैल्लोकानुद्धरते स्वकान्॥<br><br>3261: श्रीतीर्थं च समामाद्य स्नात्वा नियतमानसः। अर्चयित्वा पितॄन् देवान् विन्दते श्रियमुत्तमाम्॥<br><br>3262: कपिलातीर्थमासाद्य ब्रह्मचारी समाहितः। तत्र स्नात्वार्चयित्वा च पितृन् स्वान् दैवतान्यपि॥<br><br>3263: कपिलानां सहस्रस्य फलं विन्दति मानवः। सूर्यतीर्थं समासाद्य स्नात्वा नियमानसः॥<br><br>3264: अर्चयित्वा पितॄन् देवानुपवासपरायणः। अग्निष्टोममवाप्नोति सूर्यलोकं च गच्छति॥<br><br>3265: गवां भवनमासाद्य तीर्थसेवी यथाक्रमम्। तत्राभिषेकं कुर्वाणो गोसहस्रफलं लभेत्॥<br><br>3266: शङ्खिनीतीर्थमासाद्य तीर्थसेवी कुरूद्वह। देव्यास्तीर्थे नरः स्नात्वा लभते रूपमुत्तमम्॥<br><br>3267: ततो गच्छेत राजेन्द्र द्वारपालमरन्तुकम्। तच्च तीर्थं सरस्वत्यां यक्षेन्द्रस्य महात्मनः॥<br><br>3268: तत्र स्नात्वा नरो राजन्नग्निष्टोमफलं लभेत्। ततो गच्छेत राजेन्द्र ब्रह्मावर्तं नरोत्तमः॥<br><br>3269: ब्रह्मावर्ते नरः स्नात्वा ब्रह्मलोकमवाप्नुयात्। ततो गच्छेत राजेन्द्र सुतीर्थकमनुत्तमम्॥<br><br>3270: तत्र संनिहिता नित्यं पितरो दैवतैः सह। तत्राभिषेकं कुर्वीत पितृदेवार्चने रतः॥<br><br>3271: अश्वमेधमवाप्नोति पितृलोकं च गच्छति। ततोऽम्बुमत्यांधर्मज्ञ सुतीर्थकमनुत्तमम्॥<br><br>3272: काशीश्वरस्य तीर्थेषु स्नात्वा भरतसत्तम। सर्वव्याधिविनिर्मुक्तो ब्रह्मलोके महीयते॥<br><br>3273: मातृतीर्थं च तत्रैव यत्र स्नातस्य भारत। प्रजा विवर्धते राजन्नतन्वीं श्रियमश्नुते॥<br><br>3274: ततः सीतवनं गच्छेन्नियतो नियताशनः। तीर्थं तत्र महाराज महदन्यत्र दुर्लभम्॥<br><br>3275: पुनाति गमनादेव दृष्टमेकं नराधिप। केशानभ्युक्ष्य वै तस्मिन् पूतो भवति भारत॥<br><br>3276: तीर्थं तत्र महाराज श्वाविल्लोमापहं स्मृतम्। यत्र विप्रा नरव्याघ्र विद्वांसस्तीर्थतत्पराः॥<br><br>3277: प्रीतिं गच्छन्ति परमां स्नात्वा भरतसत्तम। वाविल्लोमापनयने तीर्थे भरतसत्तम॥<br><br>3278: प्राणायामैर्निर्हरन्ति स्वलोमानि द्विजोत्तमाः। पूतात्मानश्च राजेन्द्र प्रयान्ति परमां गतिम्॥<br><br>3279: दशाश्वमेधिकं चैव तस्मिंस्तीर्थे महीपते। तत्र स्नात्वा नरव्याघ्र गच्छेत परमां गतिम्॥<br><br>3280: ततो गच्छेत राजेन्द्र मानुषं लोकविश्रुतम्। यत्र कृष्णमृगा राजन् व्याधेन शरपीडितः॥<br><br>3281: विगाह्य तस्मिन् सरसि मानुषत्वमुपागताः। तस्पिस्तीर्थे नरः स्नात्वा ब्रह्मचारी समाहितः॥<br><br>3282: सर्वपापविशुद्धात्मा स्वर्गलोके महीयते। मानुषस्य तु पूर्वेण क्रोशमात्रे महीपते॥<br><br>3283: आपगा नाम विख्याता नदी सिद्धनिषेविता। श्यामाकं भोजने तत्र यः प्रयच्छन्ति मानवः॥<br><br>3284: देवान् पितृन् समुद्दिश्य तस्यधर्मफलं महत्। एकस्मिन् भोजिते विप्रे कोटिर्भवति भोजिता॥<br><br>3285: तत्र स्नात्वार्चयित्वा च पितॄन् वै दैवतानि च। उषित्वा रजनीमेकामग्निष्टोमफलं लभेत्॥<br><br>3286: ततो गच्छेत राजेन्द्र ब्रह्मणः स्थानमुत्तमम्। ब्रह्मोदुम्बरमित्येव प्रकाशं भुवि भारत॥<br><br>3287: तत्र सप्तर्षिकुण्डेषु स्नातस्य नरपुङ्गव। केदारे चैव राजेन्द्र कपिलस्य महात्मनः॥<br><br>3288: ब्रह्माणमधिगम्याथ शुचिः प्रयतमानसः। सर्वपापविशुद्धात्मा ब्रह्मलोकं प्रपद्यते॥<br><br>3289: कपिलस्य च केदारं समासाद्य सुदुर्लभम्। अन्तर्धानमवाप्नोति तपसा दग्धकिल्बिषः॥<br><br>3290: ततो गच्छेत राजेन्द्र सरकं लोकविश्रुतम्। कृष्णपक्षे चतुर्दश्यामभिगम्य वृषध्वजम्॥<br><br>3291: लभेत सर्वकामान् हि स्वर्गलोकं च गच्छति। तिस्रः कोट्यस्तु तीर्थानां सरके कुरुनन्दन॥<br><br>3292: रुद्रकोट्यां तथा कूपे ह्रदेषु च महीपते। इलास्पदं च तत्रैव तीर्थं भरतसत्तम॥<br><br>3293: तत्र स्नात्वार्चयित्वा च दैवतानि पितृनथ। न दुर्गतिमवाप्नोति वाजपेयं च विन्दति॥<br><br>3294: किंदाने च नरः स्नात्वा किंजप्ये च महीपते। अप्रमेयमवाणोति दानं जप्यं च भारत॥<br><br>3295: कलश्यां वार्युपस्पृश्य श्रद्दधानो जितेन्द्रियः। अग्निष्टोमस्य यज्ञस्य फलं प्राप्नोति मानवः॥<br><br>3296: सरकस्य तु पूर्वेण नारदस्य महात्मनः। तीर्थं कुरुकुलश्रेष्ठ अम्बाजन्मेति विश्रुतम्॥<br><br>3297: तत्र तीर्थे नरः स्नात्वा प्राणानुत्सृज्य भारत। नारदेनाभ्यनुज्ञातो लोकान् प्राप्नोत्यनुत्तमान्॥<br><br>3298: शुक्लपक्षे दशम्यां च पुण्डीरकं समाविशेत्। तत्र स्नात्वा नरो राजन् पुण्डरीकफलं लभेत्॥<br><br>3299: ततस्त्रिविष्टपं गच्छेत् त्रिषु लोकेषु विश्रुतम्। तत्र वैतरणी पुण्या नदी पापप्रणाशिनी॥<br><br>3300: तत्र स्नात्वार्चयित्वा च शूलपाणिं वृषध्वजम्। सर्वपापविशुद्धात्मा गच्छेत परमां गतिम्॥<br><br>3301: ततो गच्छेत राजेन्द्र फलकीवनमुत्तमम्। तत्र देवाः सदा राजन् फलकीवनमाश्रिताः॥<br><br>3302: तपश्चरन्ति विपुलं बहु वर्षसहस्रकम्। दृषद्वत्यां नरः स्नात्वा तर्पयित्वा च देवताः॥<br><br>3303: अग्निष्टोमातिरात्राभ्यां फलं विन्दति भारत। तीर्थे च सर्वदेवानां स्नात्वा भरतसत्तम॥<br><br>3304: गोसहस्रस्य राजेन्द्र फलं विन्दति मानवः। पाणिखाते नरः स्नात्वा तर्पयित्वा च देवताः॥<br><br>3305: अग्निष्टोमातिरात्राभ्यां फलं विन्दति भारत। राजसूयमवाप्नोति ऋषिलोकं च विन्दति॥<br><br>3306: ततो गच्छेत राजेन्द्र मिश्रकं तीर्थमुत्तमम्। तत्र तीर्थानि राजेन्द्र मिश्रितानि महात्मना॥<br><br>3307: व्यासेन नृपशार्दूल द्विजार्थमिति नः श्रुतम्। सर्वतीर्थेषु स स्नाति मिश्रके स्नाति यो नरः॥<br><br>3308: ततो व्यासवनं गच्छेत्रियतो नियताशनः। मनोजवे नरः स्नात्वा गोसहस्रफलं लभेत्॥<br><br>3309: गत्वा मधुवटीं चैव देव्यास्तीर्थे नरः शुचिः। तत्र स्नात्वार्चयित्वा च पितॄन् देवांश्च पूरुषः॥<br><br>3310: स देव्या समनुज्ञातो गोसहस्रफलं लभेत्। कौशिक्याः संगमे यस्तु दृषद्वत्याश्च भारत॥<br><br>3311: स्नाति वै नियताहारः सर्वपापैः प्रमुच्यते। ततो व्यासस्थली नाम तत्र व्यासेनधीमता॥<br><br>3312: पुत्रशोकाभितप्तेन देहत्यागे कृता मतिः। ततो देवैस्तु राजेन्द्र पुनरुत्थापितस्तदा॥<br><br>3313: अभिगत्वा स्थलीं तस्य गोसहस्रफलं लभेत्। किंदत्तं कूपमासाद्य तिलप्रस्थं प्रदाय च॥<br><br>3314: गच्छेत परमां सिद्धिमृणैर्मुक्तः कुरूद्वह। वेदीतीर्थे नरः स्नात्वा गोसहस्रफलं लभेत्॥<br><br>3315: अहश्च सुदिनं चैव द्वे तीर्थे लोकविश्रुते। तयोः स्नात्वा नरव्याघ्र सूर्यलोकमवाप्नुयात्॥<br><br>3316: १००। मृगधूमं ततो गच्छेत् त्रिषु लोकेषु विश्रुतम्। तत्राभिषेकं कुर्वीत गङ्गायां नृपसत्तम॥<br><br>3317: अर्चयित्वा महादेवमश्वमेधफलं लभेत्। देव्यास्तीर्थे नरः स्नात्वा गोसहस्रफलं लभेत्॥<br><br>3318: ततो वामनकं गच्छेत् त्रिषु लोकेषु विश्रुतम्। तत्र विष्णुपदे स्नात्वा अर्चयित्वा च वामनम्॥<br><br>3319: सर्वपापविशुद्धात्मा विष्णुलोकं स गच्छति। कुलम्पुने नरः स्नात्वा पुनाति स्वकुलं ततः॥<br><br>3320: पवनस्य ह्रदे स्नात्वा मरुतां तीर्थमुत्तमम्। तत्र स्नात्वा नरव्याघ्र विष्णुलोके महीयते॥<br><br>3321: अमराणां ह्रदे स्नात्वा समभ्यामराधिपम्। अमराणां प्रभावेण स्वर्गलोके महीयते॥<br><br>3322: शालिहोत्रस्य तीर्थे च शालिसूर्ये यथाविधि। स्नात्वा नरवरश्रेष्ठ गोसहस्रफलं लभेत्॥<br><br>3323: श्रीकुझं च सरस्वत्यास्तीर्थं भरतसत्तम। तत्र स्नात्वा नरश्रेष्ठ अग्निष्टोमफलं लभेत्॥<br><br>3324: ततो नैमिषकुझं च समासाद्य कुरूद्वह। ऋषयः किल राजेन्द्र नैमिषेयास्तपस्विनः॥<br><br>3325: तीर्थयात्रां पुरस्कृत्य कुरक्षेत्रं गताः पुरा। ततः कुञ्जः सरस्वत्याः कृतो भरतसत्तम॥<br><br>3326: ऋषीणामवकाशः स्याद् यथा तुष्टिकरो महान्। तस्मिन् कुञ्जे नरः स्नात्वा अग्निष्टोमफलं लभेत्। १११। । ततो गच्छेतधर्मज्ञ कन्यातीर्थमनुत्तमम्। कन्यातीर्थे नरः स्नात्वा गोसहस्रफलं लभेत्॥<br><br>3327: ततो गच्छेत राजेन्द्र ब्रह्मणस्तीर्थमुत्तमम्। तत्र वर्णावरः स्नात्वा ब्राह्मण्यं लभते नरः॥<br><br>3328: ब्राह्मणश्च विशुद्धात्मा गच्छेत परमां गतिम्। ततो गच्छेन्नरश्रेष्ठ सोमतीर्थमनुत्तमम्॥<br><br>3329: तत्र स्नात्वा नरो राजन् सोमलोकमवाप्नुयात्। सप्तसारस्वतं तीर्थं ततो गच्छेन्नराधिप॥<br><br>3330: यत्र मङ्कणकः सिद्धो महर्षिर्लोकविश्रुतः। पुरा मङ्कणको राजन् कुशाचेणेति नः श्रुतम्॥<br><br>3331: क्षतः किल करे राजंस्तस्य शाकरसोऽस्रवत्। स वै शाकरसं दृष्ट्वा हर्षाविष्टः प्रनृत्तवान्॥<br><br>3332: ततस्तस्मिन् प्रनृत्ते तु स्थावरं जंगमं च यत्। प्रनृत्तमुभयं वीर तेजसा तस्य मोहितम्॥<br><br>3333: ब्रह्मादिभिः सुरै राजऋषिभिश्च तपोधनैः। विज्ञप्तो वै महादेव ऋषेरथ नराधिप॥<br><br>3334: नायं नृत्येद् यथा देव तथा त्वं कर्तुमर्हसि। तं प्रनृत्तं समासाद्य हर्षाविष्टेन चेतसा। सुराणां हितकामार्थमृषि देवोऽभ्यभाषत॥<br><br>3335: भो भो महर्षेधर्मज्ञ किमर्थं नृत्यते भवान्। हर्षस्थानं किमर्थं वा तवाद्य मुनिपुङ्गव॥<br><br>3336: ऋषिरुवाच तपस्विनोधर्मपथे स्थितस्य द्विजसत्तम। किं न पश्यसि मे ब्रह्मन् कराच्छाकरसं स्रुतम्॥<br><br>3337: यं दृष्ट्वा सम्प्रनृत्तोऽहं हर्षेण महतान्वितः। तं प्रहस्याब्रवीद् देव ऋषि रागेण मोहितम्॥<br><br>3338: अहं तु विस्मयं विप्र न गच्छामीति पश्य माम्। एवमुक्त्वा नरश्रेष्ठ महादेवेनधीमता॥<br><br>3339: अङ्गुल्यचेण राजेन्द्र स्वाङ्गुष्ठस्ताडितोऽनघ। ततो भस्म क्षताद् राजन् निर्गतं हिमसंनिभम्॥<br><br>3340: तद् दृष्ट्वा वीडितो राजन् स मुनिः पादयोर्गतः। नान्यद् देवात् परं मेने रुद्रात् परतरं महत्॥<br><br>3341: सुरासुरस्य जगतो गतिस्त्यमसि शूलधृक्। त्वया सर्वमिदं सृष्टं त्रैलोक्यं सचराचरम्॥<br><br>3342: त्वमेव सर्वान् चससि पुनरेव युगक्षये। देवैरपि न शक्यस्त्वं परिज्ञातुं कुतो मया॥<br><br>3343: त्वयि सर्वे प्रदृश्यन्ते सुरा ब्रह्मादयोऽनघ। सर्वस्त्वमसि लोकानां कर्ता कारयिता च ह॥<br><br>3344: त्वत्प्रसादात् सुराः सर्वे मोदन्तीहाकुतोभयाः। एवं स्तुत्वा महादेवभूषिर्वचनमब्रवीत्॥<br><br>3345: त्वत्प्रसादान् महादेव तपो मे न क्षरेत वै। ततो देवः प्रहृष्टात्मा ब्रह्मर्षिमिदमब्रवीत्॥<br><br>3346: तपस्ते वर्धतां विप्र मत्प्रसादात् सहस्रधा। आश्रमे चेह वत्स्यामि त्वया सह महामुने॥<br><br>3347: सप्तसारस्वते स्नात्वा अर्चयिष्यन्ति ये तु माम्। न तेषां दुर्लभं किंचिदिहलोके परत्र च॥<br><br>3348: सारस्वतं च ते लोकं गमिष्यन्ति न संशयः। एवमुक्त्वा महादेवस्तत्रैवान्तरधीयत॥<br><br>3349: ततस्त्वौशनसं गच्छेत् त्रिषु लोकेषु विश्रुतम्। यत्र ब्रह्मादयो देवा ऋषयश्च तपोधनाः॥<br><br>3350: कार्तिकेयश्च भगवांस्त्रिसंध्यं किल भारत। सांनिध्यमकरोन्नित्यं भार्गवप्रियकाम्यया॥<br><br>3351: कपालमोचनं तीर्थं सर्वपापप्रमोचनम्। तत्र स्नात्वा नरव्याघ्र सर्वपापैः प्रमुच्यते॥<br><br>3352: अग्नितीर्थं ततो गच्छेत् तत्र स्नात्वा नरर्षभ। अग्निलोकमवाप्नोति कुलं चैव समुद्धरेत्॥<br><br>3353: विश्वामित्रस्य तत्रैव तीर्थं भरतसत्तम। तत्र स्नात्वा नरश्रेष्ठ ब्राह्मण्यमधिगच्छति॥<br><br>3354: ब्रह्मयोनि समासाद्य शुचिः प्रयतमानसः। तत्र स्नात्वा नरव्याघ्र ब्रह्मलोकं प्रपद्यते॥<br><br>3355: पुनात्यासप्तमं चैव कुलं नास्त्यत्र संशयः। ततो गच्छेत् राजेन्द्र तीर्थं त्रैलोक्यविश्रुतम्॥<br><br>3356: पृथूदकमिति ख्यातं कार्तिककेयस्य वै नृप। तत्राभिषेकं कुर्वीत पितृदेवार्चने रतः॥<br><br>3357: अज्ञानाज्ज्ञानतो वापि स्त्रिया वा पुरुषेण वा। यत् किंचिदशुभं कर्म कृतं मानुषबुद्धिना॥<br><br>3358: तत् सर्वं नश्यते तत्र स्नातमात्रस्य भारत। अश्वमेधफलं चास्य स्वर्गलोकं च गच्छति॥<br><br>3359: पुण्यमाहुः कुरुक्षेत्रं कुरुक्षेत्रात् सरस्वती। सरस्वत्याश्च तीर्थानि तीर्थेभ्यश्च पृथूदकम्॥<br><br>3360: उत्तमं सर्वतीर्थानां यस्त्यजेदात्मनस्तनुम्। पृथूदके जप्यपरो नैव श्वो मरणं तपेत्॥<br><br>3361: गीतं सनत्कुमारेण व्यासेन च महात्मना। एवं स नियतं राजन्नभिगच्छेत् पृथूदकम्॥<br><br>3362: पृथूदकात् तीर्थतमं नान्यत् तीर्थं कुरूद्वह। तन्मेध्यं तत् पवित्रं च पावनं च न संशयः॥<br><br>3363: तत्र स्नात्वा दिवं यान्ति येऽपि पापकृतो नराः। पृथूदके नरश्रेष्ठ एवमाहुर्मनीषिणः॥<br><br>3364: मधुस्रवं च तत्रैव तीर्थं भरतसत्तम। तत्र स्नात्वा नरो राजन् गोसहस्रफलं लभेत्॥<br><br>3365: ततो गच्छेत राजेन्द्र तीर्थं मेध्यं यथाक्रमम्। सरस्वत्यरुणायाश्च संगमं लोकविश्रुतम्॥<br><br>3366: त्रिरात्रोपोषितः स्नात्वा मुच्यते ब्रह्महत्यया। अग्निष्टोमातिरात्राभ्यां फलं विन्दति मानवः॥<br><br>3367: आसप्तमं कुलं चैव पुनाति भरतर्षभ। अर्धकीलं च तत्रैव तीर्थं कुरुकुलोद्वह॥<br><br>3368: विप्राणामनुकम्पार्थं दर्भिणा निर्मितं पुरा। व्रतोपनयनाभ्यां चाप्युपवासेन वाप्युत॥<br><br>3369: क्रियामन्त्रैश्च संयुक्तो ब्राह्मणः स्यान्न संशयः। क्रियामन्त्रविहीनोऽपि तत्र स्नात्वा नरर्षभा चीर्णव्रतो भवेद् विद्वान् दृष्टमेतत् पुरातनैः॥<br><br>3370: समुद्राश्चापि चत्वारः समानीताश्च दर्भिणा। तेषु सातो नरश्रेष्ठ न दुर्गतिमवाप्नुयात्॥<br><br>3371: फलानि गोसहस्राणां चतुर्णां विन्दते च सः। ततो गच्छेतधर्मज्ञ तीर्थं शतसहस्रकम्॥<br><br>3372: साहस्रकं च तत्रैव द्वे तीर्थे लोकविश्रुते। उभयोहि नरः स्नात्वा गोसहस्रफलं लभेत्॥<br><br>3373: दानं वाप्युपवासो वा सहस्रगुणितं भवेत्। ततो गच्छेत राजेन्द्र रेणुकातीर्थमुत्तमम्॥<br><br>3374: तीर्थाभिषेकं कुर्वीत पितृदेवार्चने रतः। सर्वपापविशुद्धात्मा अग्निष्टोमफलं लभेत्॥<br><br>3375: विमोचनमुपस्पृश्य जितमन्युर्जितेन्द्रियः। प्रतिग्रहकृतैर्दोषैः सर्वैः स परिमुच्यते॥<br><br>3376: ततः पञ्चवटीं गत्वा ब्रह्मचारी जितेन्द्रियः। पुण्येन महता युक्तः सतां लोके महीयते॥<br><br>3377: यत्र योगेश्वरः स्थाणुः स्वयमेव वृषध्वजः। तमर्चयित्वा देवेशं गमनादेव सिध्यति॥<br><br>3378: तैजसं वारुणं तीर्थं दीप्यमानं स्वतेजसा। यत्र ब्रह्मादिभिर्देवैर्ऋषिभिश्च तपोधनैः॥<br><br>3379: सैनापत्येन देवानामभिषिक्तो गुहस्तदा। तैजसस्य तु पूर्वेण कुरुतीर्थं कुरूद्वह॥<br><br>3380: कुरुतीर्थे नरः स्नात्वा ब्रह्मचारी जितेन्द्रियः। सर्वपापविशुद्धात्मा ब्रह्मलोकं प्रपद्यते॥<br><br>3381: स्वर्गद्वारं ततो गच्छेन्नियतो नियताशनः। स्वर्गलोकमवाप्नोति ब्रह्मलोकं च गच्छति॥<br><br>3382: ततो गच्छेदनरकं तीर्थसेवी नराधिप। तत्र स्नात्वा नरो राजन् न दुर्गतिमवाप्नुयात्॥<br><br>3383: तत्र ब्रह्मा स्वयं नित्यं देवैः सह महीपते। अन्वास्ते पुरुषव्याघ्र नारायणपुरोगमैः॥<br><br>3384: सांनिध्यं तत्र राजेन्द्र रुद्रपल्याः कुरूद्वह। अभिगम्य च तां देवीं न दुर्गतिमवाप्नुयात्॥<br><br>3385: तत्रैव च महाराज विश्वेश्वरमुमापतिम्। अभिगम्य महादेवं मुच्यते सर्वकिल्बिषैः॥<br><br>3386: नारायण चाभिगम्य पद्मनाभमरिदम। राजमानो महाराज विष्णुलोकं च गच्छति॥<br><br>3387: तीर्थेषु सर्वदेवानां स्नातः स पुरुषर्षभ। सर्वदुःखैः परित्यक्तो द्योतते शशिवन्नरः॥<br><br>3388: ततः स्वस्तिपुरं गच्छेत् तीर्थसेवी नराधिप। प्रदक्षिणमुपावृत्य गोसहस्रफलं लभेत्॥<br><br>3389: पावनं तीर्थमासाद्य तर्पयेत् पितृदेवताः। अग्निष्टोमस्य यज्ञस्य फलं प्राप्नोति भारत॥<br><br>3390: गङ्गाह्रदश्च ततैव कूपश्च भरतर्षभ। तिस्रः कोट्यस्तु तीर्थानां तस्मिन् कूपे महीपते॥<br><br>3391: तत्र स्नात्वा नरो राजन् स्वर्गलोकं प्रपद्यते। आफगायां नरः स्नात्वा अर्चयित्वा महेश्वरम्॥<br><br>3392: गाणपत्यमवाप्नोति कुलं चैव समुद्धरेत्। ततः स्थाणुवटं गच्छेत् त्रिषु लोकेषु विश्रुतम्॥<br><br>3393: तत्रा स्नात्वा स्थितो रात्रि रुद्रलोकमवाप्नुयात्। बदरीपाचनं गच्छेद् वसिष्ठस्याश्रमं ततः॥<br><br>3394: बदरी भक्षयेत् तत्र त्रिरात्रोपोषितो नरः। सम्यग् द्वादशवर्षाणि बदरी भक्षयेत् तु यः॥<br><br>3395: त्रिरात्रोपोषितस्तेन भवेत् तुल्यो नराधिप। रुद्रमार्ग समासाद्य तीर्थसेवी नराधिप॥<br><br>3396: अहोरात्रोपवासेन शक्रलोके महीयते। एकरात्रं समासाद्य एकरात्रोषितो नरः॥<br><br>3397: नियतः सत्यवादी च ब्रह्मलोके महीयते। ततो गच्छेत राजेन्द्र तीर्थं त्रैलोक्यविश्रुतम्॥<br><br>3398: आदित्यस्याश्रमो यत्र तेजोराशेर्महात्मनः। तस्मिंस्तीर्थे नरः स्नात्वा पूजयित्वा विभावसुम्॥<br><br>3399: आदित्यलोकं व्रजति कुलं चैव समुद्धरेत्। सोमतीर्थे नरः स्नात्वा तीर्थसेवी नराधिप॥<br><br>3400: सोमलोकमवाप्नोति नरो नास्त्यत्र संशयः। ततो गच्छेतधर्मज्ञ दधीचस्य महात्मनः॥<br><br>3401: तीर्थं पुण्यतमं राजन् पावनं लोकविश्रुतम्। यत्र सारस्वतो यातः सोऽङ्गिरास्तपसो निधिः॥<br><br>3402: तस्मिंस्तीर्थे नरः स्नात्वा वाजिमेधफलं लभेत्। सारस्वतीं गतिं चैव लभते नात्र संशयः॥<br><br>3403: ततः कन्याश्रमं गच्छेन्नियतो ब्रह्मचर्यवान्। त्रिरात्रोपोषितो राजन् नियतो नियताशनः॥<br><br>3404: लभेत् कन्याशतं दिव्यं स्वर्गलोकं च गच्छति। ततो गच्छेतधर्मज्ञ तीर्थं संनिहतीमपि॥<br><br>3405: तत्र ब्रह्मादयो देवा ऋषयश्च तपोधनाः। मासि मासि समायान्ति पुण्येन महतान्विताः॥<br><br>3406: संनिहत्यामुपस्पृश्य राहुग्रस्ते दिवाकरे। अश्वमेधशतं तेन तत्रेष्टं शाश्वतं भवेत्॥<br><br>3407: पृथिव्यां यानि तीर्थानि अन्तरिक्षचराणि च। नद्यो ह्रदास्तडागाश्च सर्वप्रस्रवणानि च॥<br><br>3408: उदपानानि वाप्यश्च तीर्थान्यायतनानि च। नि:संशयममावास्यां समेष्यन्ति नराधिप॥<br><br>3409: मासि मासि नरव्याघ्र संनिहत्यां च संशयः। तीर्थसंनिहनादेव संनिहत्येति विश्रुता॥<br><br>3410: तत्र स्नात्वा च पीत्वा च स्वर्गलोके महीयते। अमावस्यां तु तत्रैव राहुग्रस्ते दिवाकरे॥<br><br>3411: यः श्राद्धं कुरुते मर्त्यस्तस्य पुण्यफलं शृणु। अश्वमेधसहस्रस्य सम्यगिष्टस्य यत् फलम्॥<br><br>3412: स्नात एव समाप्नोति कृत्वा श्राद्धं च मानवः। यत् किंचिद् दुष्कृतं कर्म स्त्रिया वा पुरुषेण वा। १९८॥<br><br>3413: स्नातमात्रस्य तत् सर्वं नश्यते नात्र संशयः। पावर्णेन यानेन ब्रह्मलोकं प्रपद्यते॥<br><br>3414: अभिवाद्य ततो यक्षं द्वारपालं मचक्रुकम्। कोटितीर्थमुपस्पृश्य लभेद् बहुसुवर्णकम्॥<br><br>3415: गङ्गाह्रदश्च तत्रैव तीर्थं भरतसत्तम। तत्र स्नायीतधर्मज्ञ ब्रह्मचारी समाहितः॥<br><br>3416: राजसूयाश्वमेधाभ्यां फलं विन्दति मानवः। पृथिव्यां नैमिषं तीर्थमन्तरिक्षे च पुष्करम्॥<br><br>3417: त्रयाणामपि लोकानां कुरुक्षेत्रं विशिष्यते। पांसवोऽपि कुरुक्षेत्राद् वायुना समुदीरिताः॥<br><br>3418: अपि दुष्कृतकर्माणं नयन्ति परमां गतिम्। दक्षिणेन सरस्वत्या उत्तरेण दृषद्वतीम्॥<br><br>3419: ये वसन्ति कुरुक्षेत्रे ते वसन्ति त्रिविष्टपे। कुरुक्षेत्रे गमिष्यामि कुरुक्षेत्रे वसाम्यहम्॥<br><br>3420: अप्येकां वाचमुत्सृज्य सर्वपापैः प्रमुच्यते। ब्रह्मवेदी कुरुक्षेत्रं पुण्यं ब्रह्मर्षिसेवितम्॥<br><br>3421: तस्मिन् वसन्ति ये मा न ते शोच्याः कथंचन। २०७॥<br><br>3422: तरन्तुकारन्तुकयोर्यदन्तरं रामह्रदानां च मचक्रुकस्य च। एतत् कुरुक्षेत्रसमन्तपञ्चक पितामहस्योत्तरवेदिरुच्यते॥<br><br>3423: पुलस्त्य उवाच ततो गच्छेन्महाराजधर्मतीर्थमनुत्तमम्। यत्रधर्मो महाभागस्तप्तवानुत्तमं तपः॥<br><br>3424: तेन तीर्थं कृतं पुण्यं स्वेन नाम्ना च विश्रुतम्। तत्र स्नात्वा नरो राजन्धर्मशीलः समाहितः॥<br><br>3425: आसप्तमं कुलं चैव पुनीते नात्र संशयः। ततो गच्छेत राजेन्द्र ज्ञानपावनमुत्तमम्॥<br><br>3426: अग्निष्टोममवाप्नोति मुनिलोकं च गच्छति। सौगन्धिकवनं राजंस्ततो गच्छेत मानवः॥<br><br>3427: तत्र ब्रह्मादयो देवा ऋषयश्च तपोधनाः। सिद्धचारणगन्धर्वाः किंनराश्च महोरगाः॥<br><br>3428: तद् वनं प्रविशन्नेव सर्वपापैः प्रमुच्यते। ततश्चापि सरिच्छ्रेष्ठा नदीनामुत्तमा नदी॥<br><br>3429: प्लक्षादेवी स्रता राजन् महापुण्या सरस्वती। तत्राभिषेकं कुर्वीत वल्मीकान्निःसृते जले॥<br><br>3430: अर्चयित्वा पितृन् देवानश्वमेधफलं लभेत्। ईशानाध्युषितं नाम तत्र तीर्थं सुदुर्लभम्॥<br><br>3431: घट्सु शम्यानिपातेषु वल्मीकादिति निश्चयः। कपिलानां सहस्रं च वाजिमेधं च विन्दति॥<br><br>3432: तत्र स्नात्वा नरव्याघ्र दृष्टमेतत् पुरातनैः। सुगन्धां शतकुम्भां च पञ्चयज्ञां च भारत॥<br><br>3433: अभिगम्य नरश्रेष्ठ स्वर्गलोके महीयते। त्रिशूलखातं तत्रैव तीर्थमासाद्य भारत॥<br><br>3434: तत्राभिषेकं कुर्वीत पितृदेवार्चने रतः। गाणपत्यं च लभते देहं त्यक्त्वा न संशयः॥<br><br>3435: ततो गच्छेत राजेन्द्र देव्याः स्थानं सुदुर्लभम्। शाकम्भरीति विख्याता त्रिषु लोकेषु विश्रुता॥<br><br>3436: दिव्यं वर्षसहस्रं हि शाकेन किल सुव्रता। आहारं सा कृतवती मासि मासि नराधिप॥<br><br>3437: ऋषयोऽभ्यागतास्तत्र देव्या भक्त्या तपोधनाः। आतिथ्यं च कृतं तेषां शाकेन किल भारत॥<br><br>3438: ततः शाकम्भरीत्येव नाम तस्याः प्रतिष्ठितम्। शाकम्भरी समासाद्य ब्रह्मचारी समाहितः॥<br><br>3439: त्रिरात्रमुषितः शाकं भक्षयित्वा नरः शुचिः। शाकाहारस्य यत् किंचिद् वर्षेञदशभिः कृतम्॥<br><br>3440: तत् फलं तस्य भवति देव्याश्छन्देन भारत। ततो गच्छेत् सुवर्णाख्यं त्रिषु लोकेषु विश्रुतम्॥<br><br>3441: तत्र विष्णुः प्रसादार्थं रुद्रमाराधयत् पुरा। वरांश्च सुबहल्लेभे दैवतेषु सुदुर्लभान्॥<br><br>3442: उक्तश्च त्रिपुरघ्नेन परितुष्टेन भारत। अपि च त्वं प्रियतरो लोके कृष्ण भविष्यसि॥<br><br>3443: त्वन्मुखं च जगत् सर्वं भविष्यति न संशयः। तत्राभिगम्य राजेन्द्र पूजयित्वा वृषध्वजम्॥<br><br>3444: अश्वमेधमवाप्नोति गाणपत्यं च विन्दति। धूमावतीं ततो गच्छेत् त्रिरात्रोपोषितो नरः॥<br><br>3445: मनसा प्रार्थितान् कामाँल्लभते नात्र संशयः। देव्यास्तु दक्षिणार्धेन रथावर्तो नराधिप॥<br><br>3446: तत्रारोहेतधर्मज्ञ श्रद्दधानो जितेन्द्रियः। महादेवप्रसादाद्धि गच्छेत परमां गतिम्॥<br><br>3447: प्रदक्षिणमुपावृत्य गच्छेत भरतर्षभ। धारां नाम महाप्राज्ञः सर्वपापप्रमोचनीम्॥<br><br>3448: तत्र स्नात्वा नरव्याघ्र न शोचति नराधिप। ततो गच्छेतधर्मज्ञ नमस्कृत्य महागिरिम्॥<br><br>3449: स्वर्गद्वारेण यत् तुल्यं गङ्गाद्वारं न संशयः। तत्राभिषेकं कुर्वीत कोटितीर्थे समाहितः॥<br><br>3450: पुण्डरीकमवाप्नोति कुलं चैव समुद्धरेत्। उष्यैकां रजनीं तत्र गोसहस्रफलं लभेत्॥<br><br>3451: सप्तगङ्गे त्रिगङ्गे च शक्रावर्ते च तर्पयन्। देवान् पितॄश्च विधिवत् पुण्ये लोके महीयते॥<br><br>3452: ततः कनखले स्नात्वा त्रिरात्रोपोषितो नरः। अश्वमेधमवाप्नोति स्वर्गलोकं च गच्छति॥<br><br>3453: कपिलावटं ततो गच्छेत् तीर्थसेवी नराधिप। उपोष्य रजनीं तत्र गोसहस्रफलं लभेत्॥<br><br>3454: नागराजस्य राजेन्द्र कपिलस्य महात्मनः। तीर्थं कुरुवरश्रेष्ठ सर्वलोकेषु विश्रुतम्॥<br><br>3455: तत्राभिषेकं कुर्वीत नागतीर्थे नराधिप। कपिलानां सहस्रस्य फलं विन्दति मानवः॥<br><br>3456: ततो ललितकं गच्छेच्छान्तनोस्तीर्थमुत्तमम्। तत्र स्नात्वा नरो राजन् न दुर्गतिमवाप्नुयात्॥<br><br>3457: गङ्गायमुनयोर्मध्ये स्नाति यः संगमे नरः। दशाश्वमेधानाप्नोति कुलं चैव समुद्धरेत्॥<br><br>3458: ततो गच्छेत राजेन्द्र सुगंधां लोकविश्रुताम्। सर्वपापविशुद्धात्मा ब्रह्मलोके महीयते॥<br><br>3459: रुद्रावर्तं ततो गच्छेत् तीर्थसेवी नराधिप। तत्र स्नात्वा नरो राजन् स्वर्गलोकं च गच्छति॥<br><br>3460: गङ्गायाश्च नरश्रेष्ठ सरस्वत्याश्च संगमे। स्नात्वाश्वमेधं प्राप्नोति स्वर्गलोकं च गच्छति॥<br><br>3461: भद्रकर्णेश्वरं गत्वा देवमर्च्य यथाविधि। न दुर्गतिमवाप्नोति नाकपृष्ठे च पूज्यते॥<br><br>3462: ततः कुब्जाम्रकं गच्छेत् तीर्थसेवी नराधिप। गोसहस्रमवाप्नोति स्वर्गलोकं च गच्छति॥<br><br>3463: अरुन्धतीवटं गच्छेत् तीर्थसेवी नराधिप। सामुद्रकमुपस्पृश्य ब्रह्मचारी समाहितः॥<br><br>3464: अश्वमेधमवाप्नोति त्रिरात्रोपोषितो नरः। गोसहस्रफलं विद्यात् कुलं चैव समुद्धरेत्॥<br><br>3465: ब्रह्मावर्तं ततो गच्छेद् ब्रह्मचारी समाहितः। अश्वमेधमवाप्नोति सोमलोकं च गच्छति॥<br><br>3466: यमुनाप्रभवं गत्वा समुपस्पृश्य यामुनम्। अश्वमेधफलं लब्ध्वा स्वर्गलोके महीयते॥<br><br>3467: दर्वीसंक्रमणं प्राप्य तीर्थं त्रैलोक्यपूजितम्। अश्वमेधमवाप्नोति स्वर्गलोकं च गच्छति॥<br><br>3468: सिन्धोश्च प्रभवं गत्वा सिद्धगन्धर्वसेवितम्। तत्रोष्य रजनीः पञ्च विन्देद् बहुसुवर्णकम्॥<br><br>3469: अथ वेदी समासाद्य नरः परमदुर्गमाम्। अश्वमेधमवाप्नोति स्वर्गलोकं च गच्छति॥<br><br>3470: ऋषिकुल्यां समासाद्य वासिष्ठं चैव भारत। वासिष्ठी समतिक्रम्य सर्वे वर्णा द्विजातयः॥<br><br>3471: ऋषिकुल्या समासाद्य नरः स्नात्वा विकल्मषः। देवान् पितॄश्चार्चयित्वा ऋषिलोकं प्रपद्यते॥<br><br>3472: यदि तत्र वसेन्मासं शाकाहारो नराधिप। भृगुतुङ्गं समासाद्य वाजिमेधफलं लभेत्॥<br><br>3473: गत्वा वीरप्रमोक्षं च सर्वपापैः प्रमुच्यते। कृत्तिकामघयोश्चैव तीर्थमासाद्य भारत॥<br><br>3474: अग्निष्टोमातिरात्राभ्यां फलमाप्नोति मानवः। तत्र संध्यां समासाद्य विद्यातीर्थमनुत्तमम्॥<br><br>3475: उपस्पृश्य च वै विद्यां यत्र तत्रोपपद्यते। महाश्रमे वसेद् रात्रिं सर्वपापप्रमोचने॥<br><br>3476: एककालं निराहारो लोकानावसते शुभान्। षष्ठकालोपवासेन मासमुष्य महालये॥<br><br>3477: सर्वपापविशुद्धात्मा विन्देद् बहुसुवर्णकम्। दशापरान् दश पूर्वान् नरानुद्धरते कुलम्॥<br><br>3478: अथ वेतसिकां गत्वा पितामहनिषेविताम्। अश्वमेधमवाप्नोति गच्छेदौशनसीं गतिम्॥<br><br>3479: अथ सुन्दरिकातीर्थं प्राप्य सिद्धनिषेवितम्। रूपस्य भागी भवति दृष्टमेतत् पुरातनैः॥<br><br>3480: ततो वै ब्राह्मणीं गत्वा ब्रह्मचारी जितेन्द्रियः। पावर्णेन यानेन ब्रह्मलोकं प्रपद्यते॥<br><br>3481: ततस्तु नैमिषं गच्छेत् पुण्यं सिद्धनिषेवितम्। तत्र नित्यं निवसति ब्रह्मा देवगणैः सह॥<br><br>3482: नैमिषं मृगयानस्य पापस्यार्धं प्रणश्यति। प्रविष्टमात्रस्तु नरः सर्वपापैः प्रमुच्यते॥<br><br>3483: तत्र मासं वसेद्धीरो नैमिषे तीर्थतत्परः। पृथिव्यां यानि तीर्थानि तानि तीर्थानि नैमिषे॥<br><br>3484: कृताभिषेकस्तत्रैव नियतो नियताशनः। गवां मेधस्य यज्ञस्य फलं प्राप्नोति भारत॥<br><br>3485: पुनात्यासप्तमं चैव कुलं भरतसत्तम। यस्त्यजेन्नैमिषे प्राणानुपवासपरायणः॥<br><br>3486: स मोदेत् सर्वलोकेषु एवमाहुर्मनीषिणः। नित्यं मेध्यं च पुण्यं च नैमिषं नृपसत्तम॥<br><br>3487: गङ्गोद्भेदं समासाद्य त्रिरात्रोपोषितो नरः। वाजपेयमवाप्नोति ब्रह्मभूतो भवेत् सदा॥<br><br>3488: सरस्वतीं समासाद्य तर्पयेत् पितृदेवताः। सारस्वतेषु लोकेषु मोदते नात्र संशयः॥<br><br>3489: ततश्च बाहुदां गच्छेद् ब्रह्मचारी समाहितः। तत्रोष्य राजनीमेकां स्वर्गलोके महीयते॥<br><br>3490: ततः क्षीरवतीं गच्छेत् पुण्यां पुण्यतरैर्वृताम्॥<br><br>3491: पितृदेवार्चनपरो वाजपेयमवाप्नुयात्। विमलाशोकमासाद्य ब्रह्मचारी समाहितः॥<br><br>3492: तत्रोष्य रजनीमेकां स्वर्गलोके महीयते। गोप्रतारं ततो गच्छेत् सरय्वास्तीर्थमुत्तमम्॥<br><br>3493: यत्र रामो गत: स्वर्गं सभृत्यबलवाहनः। स च वीरो महाराज तस्य तीर्थस्य तेजसा॥<br><br>3494: रामस्य च प्रसादेन व्यवसायाच्च भारत। तस्मिंस्तीर्थे नरः स्नात्वा गोप्रतारे नराधिप॥<br><br>3495: सर्वपापविशुद्धात्मा स्वर्गलोके महीयते। रामतीर्थे नरः स्नात्वा गोमत्यां कुरुनन्दन॥<br><br>3496: अश्वमेधमवाप्नोति पुनाति च कुलं नरः। शतसाहस्रकं तीर्थं तत्रैव भरतर्षभ॥<br><br>3497: तत्रोपस्पर्शनं कृत्वा नियतो नियताशनः। गोसहस्रफलं पुण्यं प्राप्नोति भरतर्षभ॥<br><br>3498: ततो गच्छेत राजेन्द्र भर्तृस्थानमुत्तमम्। अश्वमेधस्य यज्ञस्य फलं प्राप्नोति मानवः॥<br><br>3499: कोटितीर्थे नरः स्नात्वा अर्चयित्वा गुहं नृप। गोसहस्रफलं विद्यात् तेजस्वी च भवेन्नरः॥<br><br>3500: ततो वाराणसीं गत्वा अर्चयित्वा वृषध्वजम्। कपिलाह्रदे नरः स्नात्वा राजसूयमवाप्नुयात्॥<br><br>3501: अविमुक्तं समासाद्य तीर्थसेवी कुरूद्वह। दर्शनाद् देवदेवस्य मुच्यते ब्रह्महत्यया॥<br><br>3502: प्राणानुत्सृज्य तत्रैव मोक्षं प्राप्नोति मानवः। मार्कण्डेयस्य राजेन्द्र तीर्थमासाद्य दुर्लभम्॥<br><br>3503: गोमतीगङ्गयोश्चैव संगमे लोकविश्रुते। अग्निष्टोममवाप्नोति कुलं चैव समुद्धरेत्॥<br><br>3504: ततो गयां समासाद्य ब्रह्मचारी समाहितः। अश्वमेधमवाप्नोति कुलं चैव समुद्धरेत्॥<br><br>3505: तत्राक्षयवटो नाम त्रिषु लोकेषु विश्रुतः। तत्र दत्तं पितृभ्यस्तु भवत्यक्षयमुच्यते॥<br><br>3506: महानद्यामुपस्पृश्य तर्पयेत् पितृदेवताः। अक्षयान् प्राप्नुयाल्लोकान् कुलं चैव समुद्धरेत्॥<br><br>3507: ततो ब्रह्मसरो गत्वाधर्मारण्योपशोभितम्। ब्रह्मलोकमवाप्नोति प्रभातामेव शर्वरीम्॥<br><br>3508: ब्रह्मणा तत्र सरसि यूपश्रेष्ठः समुच्छ्रितः। यूपं प्रदक्षिणं कृत्वा वाजपेयफलं लभेत्॥<br><br>3509: ततो गच्छेत राजेन्द्रधेनुकं लोकविश्रुतम्। एकरात्रोषितो राजन् प्रयच्छेत् तिलधेनुकाम्॥<br><br>3510: सर्वपापविशुद्धात्मा सोमलोकं व्रजेध्रुवम्। तत्र चिह्न महद् राजन्नद्यापि सुमहद् भृशम्॥<br><br>3511: कपिलायाः सवत्सायाश्चरन्त्याः पर्वते कृतम्। सवत्सायाः पदानि स्म दृश्यन्तेऽद्यापि भारत॥<br><br>3512: तेषूपस्पृश्य राजेन्द्र पदेषु नृपसत्तम। यत् किंचिदशुभं कर्म तत् प्रणश्यति भारत॥<br><br>3513: ततो गृध्रवटं गच्छेत् स्थानं देवस्यधीमतः। स्नायीत भस्मना तत्र अभिगम्य वृषध्वजम्॥<br><br>3514: ब्राह्मणेन भवेच्चीर्णं व्रतं द्वादशवार्षिकम्। इतरेषां तु वर्णानां सर्वपापं प्रणश्यति॥<br><br>3515: उद्यन्तं च ततो गच्छेत् पर्वतं गीतनादितम्। सावित्र्यास्तु पदं तत्र दृश्यते भरतर्षभ॥<br><br>3516: तत्र संध्यामुपासीत ब्राह्मणः संशितव्रतः। तेन ह्युपास्ता भवति संध्या द्वादशवार्षिकी॥<br><br>3517: योनिद्वारं च तत्रैव विश्रुतं भरतर्षभ। तत्राभिगम्य मुच्येत पुरुषो योनिसंकटात्॥<br><br>3518: कृष्णशुल्कावुभौ पक्षौ गयायां यो वसेन्नरः। पुनात्यासप्तमं राजन् कुलं नास्त्यत्र संशयः॥<br><br>3519: एष्टव्या बहवः पुत्रा यद्येकोऽपि गयां व्रजेत्। यजेत वाश्वमेधेन नीलं वा वृषमुत्सृजेत्॥<br><br>3520: ततः फल्गुं व्रजेद् राजस्तीर्थसेवी नराधिय। अश्वमेधमवाप्नोति सिद्धिं च महतीं व्रजेत्॥<br><br>3521: ततो गच्छेत राजेन्द्रधर्मप्रस्थं समाहितः। तत्रधर्मो महाराज नित्यमास्ते युधिष्ठिर॥<br><br>3522: तत्र कूपोदकं कृत्वा तेन स्नातः शुचिस्तथा। पितॄन् देवांस्तु संतर्प्य मुक्तपापो दिवं व्रजेत्॥<br><br>3523: मतङ्गस्याश्रमस्तत्र महर्षे वितात्मनः। तं प्रविश्याश्रमं श्रीमच्छ्रमशोकविनाशनम्॥<br><br>3524: गवामयनयज्ञस्य फलं प्राप्नोति मानवः। धर्म तत्राभिसंस्पृश्य वाजिमेधमवाप्नुयात्॥<br><br>3525: ततो गच्छेत राजेन्द्र ब्रह्मस्थानमनुत्तमम्। तत्राभिगम्य राजेन्द्र ब्रह्माणं पुरुषर्षभ॥<br><br>3526: राजसूयाश्वमेधाभ्यां फलं विन्दति मानवः। ततो राजगृहं गच्छेत् तीर्थसेवी नराधिप॥<br><br>3527: उपस्पृश्य ततस्तत्र कक्षीवानिव मोदते। यक्षिण्या नैत्यकं तत्र प्राश्नीत पुरुषः शुचिः॥<br><br>3528: यक्षिण्यास्तु प्रसादेन मुच्यते ब्रह्महत्यया। मणिनागं ततो गत्वा गोसहस्रफलं लभेत्॥<br><br>3529: तैर्थिकं भुञ्जते यस्तु मणिनागस्य भारत्। दष्टस्याशीविषेणापि न तस्य क्रमते विषम्॥<br><br>3530: तत्रोष्य रजनीमेकां गोसहस्रफलं लभेत्। ततो गच्छेत ब्रह्मौतमस्य वनं प्रियम्॥<br><br>3531: अहल्याया ह्रदे स्नात्वा व्रजेत परमां गतिम्। अभिगम्याश्रमं राजन् विन्दते श्रियमात्मनः॥<br><br>3532: तत्रोदपानधर्मज्ञ त्रिषु लोकेषु विश्रुतम्। तत्राभिषेकं कृत्वा तु वाजिमेधमवाप्नुयात्॥<br><br>3533: जनकस्य तु राजर्षेः कूपस्त्रिदशपूजितः। तत्राभिषेकं कृत्वा तु विष्णुलोकमवाप्नुयात्॥<br><br>3534: ततो विनशनं गच्छेत् सर्वपापप्रमोचनम्। वाजपेयमवाप्नोति सोमलोकं च गच्छति॥<br><br>3535: गण्डकी तु समासाद्य सर्वतीर्थजलोद्भवाम्। वाजपेयमवाप्नोति सूर्यलोकं च गच्छति॥<br><br>3536: ततो विशल्यामासाद्य नदीं त्रैलोक्यविश्रुताम्। अग्निष्टोममवाप्नोति स्वर्गलोकं च गच्छति॥<br><br>3537: ततोऽधिवॉधर्मज्ञ समाविश्य तपोवनम्। गुह्यकेशु महाराज मोदते नात्र संशयः॥<br><br>3538: कम्पनां तु समासाद्य नदी सिद्धनिषेविताम्। पुण्डरीकमवाप्नोति स्वर्गलोकं च गच्छति॥<br><br>3539: अथ माहेश्वरीधारां समासाद्यधराधिप। अश्वमेधमवाप्नोति कुलं चैव समुद्धरेत्॥<br><br>3540: दिवौकसां पुष्करिणीं समासाद्य नराधिप। न दुर्गतिमवाप्नोति वाजिमेधं च विन्दति॥<br><br>3541: अथ सोमपदं गच्छेद् ब्रह्मचारी समाहितः। माहेश्वरपदे स्नात्वा वाजिमेधफलं लभेत्॥<br><br>3542: तत्र कोटिस्तु तीर्थानां विश्रुता भरतर्षभ। कूर्मरूपेण राजेन्द्र ह्यसुरेण दुरात्मना॥<br><br>3543: ह्रियमाणा हृता राजन् विष्णुना प्रभविष्णुना। तत्राभिषेकं कुर्वीत तीर्थकोट्यां युधिष्ठिर॥<br><br>3544: पुण्डरीकमवाप्नोति विष्णुलोकं च गच्छति। ततो गच्छेत राजेन्द्र स्थानं नारायणस्य च॥<br><br>3545: सदा संनिहितो यत्र विष्णुर्वसति पारत। यत्र ब्रह्मादयो देवा ऋषयश्च तपोधनाः॥<br><br>3546: आदित्य वसवो रुद्रा जनार्दनमुपासते। शालग्रम इति ख्यातो विष्णुरद्भुतकर्मकः॥<br><br>3547: अभिगम्य त्रिलोकेशं वरदं विष्णुमव्ययम्। अश्वमेधमवाप्नोति विष्णुलोकं च गच्छति॥<br><br>3548: तत्रोदपानधर्मज्ञ सर्वपापप्रमोचनम्। समुद्रास्तत्र चत्वारः कूपे संनिहिताः सदा॥<br><br>3549: तत्रोपस्पृश्य राजेन्द्र न दुर्गतिमवाप्नुयात्। अभिगम्य महादेवं वरदं रुद्रमव्ययम्॥<br><br>3550: विराजति यथा सोमो मेधैर्मुक्तो नराधिप। जातिस्मरमुपस्पृश्य शुचिः प्रयतमानसः॥<br><br>3551: जातिस्मरत्वमाप्नोति स्नात्वा तत्र न संशयः। माहेश्वरपुरं गत्वा अर्चयित्वा वृषध्वजम्॥<br><br>3552: ईप्सिताल्लभते कामानुपवासान्न संशयः। ततस्तु वामनं गत्वा सर्वपापप्रमोचनम्॥<br><br>3553: अभिगम्य हरिं देवं न दुर्गतिमवाप्नुयात। कुशिकास्वाश्रमं गच्छेत् सर्वपापप्रमोचनम्॥<br><br>3554: कौशिकी तत्र गच्छेत महापापप्रणाशिनीम्। राजसूयस्य यज्ञस्य फलं प्राप्नोति मानवः॥<br><br>3555: ततो गच्छेत राजेन्द्र चम्पकारण्यमुत्तमम्। तत्रोष्य रजनीमेकां गोसहस्रफलं लभेत्॥<br><br>3556: अथ ज्येष्ठिमासाद्य तीर्थं परमदुर्लभम्। तत्रोष्य रजनीमेकां गोसहस्रफलं लभेत्॥<br><br>3557: तत्र विश्वेश्वरं दृष्ट्वा देव्या सह महाद्युतिम्। मित्रावरुणयोर्लोकानाप्नोति पुरुषर्षभ॥<br><br>3558: त्रिरात्रोपोषितस्तत्र अग्निष्टोमफलं लभेत्। कन्यासंवेद्यमासाद्य नियतो नियताशनः॥<br><br>3559: मनोः प्रजापतेर्लोकानाप्नोति पुरुषर्षभ। कन्यायां ये प्रयच्छन्ति दानमण्वपि भारत॥<br><br>3560: तदक्षय्यमिति प्राहुर्ऋषयः संशितव्रताः। निश्चीरां च समासाद्य त्रिषु लोकेषु विश्रुताम्॥<br><br>3561: अश्वमेधमवाप्नोति विष्णुलोकं च गच्छति। ये त दानं प्रयच्छन्ति निश्चीरासंगमे नराः॥<br><br>3562: ते यान्ति नरशार्दूल शक्रलोकमनामयम्। तत्राश्रमो वसिष्ठस्य त्रिषु लोकेषु विश्रुतः॥<br><br>3563: तत्राभिषेकं कुर्वाणो वाजपेयमवाप्नुयात्। देवकूटं समासाद्य ब्रह्मर्षिगणसेवितम्॥<br><br>3564: अश्वमेधमवाप्नोति कुलं चैव समुद्धरेत्। ततो गच्छेत राजेन्द्र कौशिकस्य मुनेह्रदम्॥<br><br>3565: यत्र सिद्धि परां प्राप्तो विश्वामित्रोऽथ कौशिकः। तत्र मासं वसेद् वीर कौशिक्यां भरतर्षभ॥<br><br>3566: अश्वमेधस्य यत् पुण्यं तन्मासेनाधिगच्छति। सर्वतीर्थवरे चैव यो वसेत महाह्रदे॥<br><br>3567: न दुर्गतिमवाणोति विन्देद् बहु सुवर्णकम्। कुमारमभिगम्याथ वीराश्रमनिवासिनम्॥<br><br>3568: अश्वमेधमवाप्नोति नरो नास्त्यत्र संशयः। अग्निधारां समासाद्य त्रिषु लोकेषु विश्रुताम्॥<br><br>3569: तत्राभिषेकं कुर्वाणो ह्यग्निष्टोममवाप्नुयात्। अधिगम्य महादेवं वरदं विष्णुमव्ययम्॥<br><br>3570: पितामहसरो गत्वा शैलराजसमीपतः। तत्राभिषेकं कुर्वाणो ह्यग्निष्टोममवाप्नुयात्॥<br><br>3571: पितामहस्य सरसः प्रस्रुता लोकपावनी। कुमारधारा तत्रैव त्रिषु लोकेषु विश्रुता॥<br><br>3572: यत्र स्नात्वा कृतार्थोऽस्मीत्यात्मानमवगच्छति। षष्ठकालोपवासेन मुच्यते ब्रह्महत्यया॥<br><br>3573: ततो गच्छेतधर्मज्ञ तीर्थसेवनतत्परः। शिखरं वै महादेव्या गौर्यास्त्रैलोक्यविश्रुतम्॥<br><br>3574: समारुह्य नरश्रेष्ठ स्तनकुण्डेषु संविशेत्। स्तनकुण्डमुपस्पृश्य वाजपेयफलं लभेत्॥<br><br>3575: तत्राभिषेकं कुर्वाणः पितृदेवार्चने रतः। हयमेधमवाप्नोति शक्रलोकं च गच्छति॥<br><br>3576: ताम्रारुणं समासाद्य ब्रह्मचारी समाहितः। अश्वमेधमवाप्नोति ब्रह्मलोकं च गच्छति॥<br><br>3577: नन्दिन्यां च समासाद्य कूपं देवनिषेवितम्। नरमेधस्य यत् पुण्यं तदाप्नोति नराधिप॥<br><br>3578: कालिकासंगमे स्नात्वा कौशिक्यरुणयोर्गतः। त्रिरात्रोपोषितो राजन् सर्वपापैः प्रमुच्यते॥<br><br>3579: उर्वशीतीर्थमासाद्य ततः सोमाश्रमं बुधः। कुम्भकर्णाश्रमं गत्वा पूज्यते भुवि मानवः॥<br><br>3580: कोकामुखमुपस्पृश्य ब्रह्मचारी यतव्रतः। जातिस्मरत्वमाप्नोति दृष्टमेतत् पुरातनैः॥<br><br>3581: प्राड्नदीं च समासाद्य कृतात्मा भवति द्विजः। सर्वपापविशुद्धात्मा शक्रलोकं च गच्छति॥<br><br>3582: ऋषभद्वीपमासाद्य मेध्यं क्रौञ्चनिषूदनम्। सरस्वत्यामुपस्पृश्य विमानस्थो विराजते॥<br><br>3583: औद्दालकं महाराज तीर्थं मुनिनिषेवितम्। तत्राभिषेकं कृत्वा वै सर्वपापैः प्रमुच्यते॥<br><br>3584: धर्मतीर्थं समासाद्य पुण्यं ब्रह्मर्षिसेवितम्। वाजपेयमवाप्नोति विमानस्थश्च पूज्यते॥<br><br>3585: पुलस्त्य उवाच अथ संध्यां समासाद्य संवेद्यं तीर्थमुत्तमम्। उपस्पृश्य नरो विद्यां लभते नात्र संशयः॥<br><br>3586: रामस्य च प्रभावेण तीर्थं राजन् कृतं पुरा। तल्लौहित्यं समासाद्य विन्द्याद् बहु सुवर्णकम्॥<br><br>3587: करतोयां समासाद्य त्रिरात्रोपोषितो नरः। अश्वमेधमवाप्नोति प्रजापतिकृतो विधिः॥<br><br>3588: गङ्गायास्तत्र राजेन्द्र सागरस्य च संगमे। अश्वमेधं दशगुणं प्रवदन्ति मनीषिणः॥<br><br>3589: गङ्गायास्त्वपरं पारं प्राप्य यः स्नाति मानवः। त्रिरात्रमुषितो राजन् सर्वपापैः प्रमुच्यते॥<br><br>3590: ततो वैतरणी गच्छेत् सर्वपापप्रमोचनीम्। विरजं तीर्थमासाद्य विराजति यथा शशी॥<br><br>3591: प्रतरेच्च कुलं पुण्यं सर्वपापं व्यपोहति। गोसहस्रफलं लब्ध्वा पुनाति स्वकुलं नरः॥<br><br>3592: शोणस्य ज्योतिरथ्यायाः संगमे नियतः शुचिः। तर्पयित्वा पितृन् देवानग्निष्टोमफलं लभेत्॥<br><br>3593: शोणस्य नर्मदायाश्च प्रभवे कुरुनन्दन। वंशगुल्म उपस्पृश्य वाजिमेधफलं लभेत्॥<br><br>3594: ऋषभं तीर्थमासाद्य कोसलायां नराधिप। वाजपेयमवाप्नोति त्रिरात्रोपोषितो नरः॥<br><br>3595: गोसहस्रफलं विन्द्यात् कुलं चैव समुद्धरेत्। कोसलां तु समासाद्य कालतीर्थमुपस्पृशेत्॥<br><br>3596: वृषभैकादशफलं लभते नात्र संशयः। पुष्पवत्यामुपस्पृश्य त्रिरात्रोपोषितो नरः॥<br><br>3597: गोसहस्रफलं लब्ध्वा पुनाति स्वकुलं नृप। ततो बदरिकातीर्थं स्नात्वा भरतसत्तम॥<br><br>3598: दीर्घमायुरवाप्नोति स्वर्गलोकं च गच्छति। अथ चम्पां समासाद्य भागीरथ्यां कृतोदकः॥<br><br>3599: दण्डाख्यमभिगम्यैव गोसहस्रफलं लभेत्। लपेटिकां ततो गच्छेत् पुण्यां पुण्योपशोभिताम्॥<br><br>3600: वाजपेयमवाप्नोति देवैः सर्वैश्च पूज्यते। ततो महेन्द्रमासाद्य जामदग्न्यनिषेवितम्॥<br><br>3601: रामतीर्थे नरः स्नात्वा अश्वमेधफलं लभेत्। मतङ्गस्य तु केदारस्तत्रैव कुरुनन्दन॥<br><br>3602: तत्र स्नात्वा कुरुश्रेष्ठ गोसहस्रफलं लभेत्। श्रीपर्वतं समासाद्य नदीतीरमुपस्पृशेत्॥<br><br>3603: अश्वमेधमवाप्नोति पूजयित्वा वृषध्वजम्। श्रीपर्वते महादेवो देव्या सह महाद्युतिः॥<br><br>3604: न्यवसत् परमप्रीतो ब्रह्मा च त्रिदशैः सह। तत्र देवह्रदे स्नात्वा शुचिः प्रयतमानसः॥<br><br>3605: अश्वमेधमवाप्नोति परां सिद्धिं च गच्छति। ऋषभं पर्वतं गत्वा पाण्ड्ये दैवतपूजितम्। वाजपेयमवाप्नोति नाकपृष्ठे च मोदते॥<br><br>3606: ततो गच्छेत कावेरी वृतामप्सरसां गणैः। तत्र स्नात्वा नरो राजन् गोसहस्रफलं लभेत्॥<br><br>3607: ततस्तीरे समुद्रस्य कन्यातीर्थमुपस्पृशेत्। तत्रोपस्पृश्य राजेन्द्र सर्वपापैः प्रमुच्यते॥<br><br>3608: अथ गोकर्णमासाद्य त्रिषु लोकेषु विश्रुतम्। समुद्रमध्ये राजेन्द्र सर्वलोकनमस्कृतम्॥<br><br>3609: यत्र ब्रह्मादयो देवा ऋषयश्च तपोधनाः। भूतयक्षपिशाचाश्च किंनराः समहोरगाः॥<br><br>3610: सिद्धचारणगन्धर्वमानुषाः पन्नगास्तथा। सरितः सागराः शैला उपासन्त उमापतिम्॥<br><br>3611: तत्रेशानं समभ्यर्च्य त्रिरात्रोपोषितो नरः। अश्वमेधमवाप्नोति गाणपत्यं च विन्दति॥<br><br>3612: उष्य द्वादशरात्रं तु पूतात्मा च भवेन्नरः। तत एव च गायत्र्याः स्थानं त्रैलोक्यपूजितम्॥<br><br>3613: त्रिरात्रमुषितस्तत्र गोसहस्रफलं लभेत्। निदर्शनं च प्रत्यक्षं ब्राह्मणानां नराधिप॥<br><br>3614: गायत्री पठते यस्तु योनिसंकरजस्तथा। गाथा च गाथिका चापि तस्य सम्पद्यते नृप॥<br><br>3615: अब्राह्मणस्य सावित्री पठतस्तु प्रणश्यति। संवर्तस्य तु विप्रर्वापीमासाद्य दुर्लभाम्॥<br><br>3616: रूपस्य भागी भवति सुभगश्च प्रजापते। ततो वेणां समासाद्य त्रिरात्रोपोषितो नरः॥<br><br>3617: मयूरहंससंयुक्तं विमानं लभते नरः। ततो गोदावरी प्राप्य नित्यं सिद्धनिषेविताम्॥<br><br>3618: गवां मेधमवाप्नोति वासुकेर्लोकमुत्तमम्। वेणायाः संगमे स्नात्वा वाजिमेधफलं लभेत्॥<br><br>3619: वरदासंगमे स्नात्वा गोसहस्रफलं लभेत्। ब्रह्मस्थानं समासाद्य त्रिरात्रोपोषितो नरः॥<br><br>3620: गोसहस्रफलं विन्द्यात् स्वर्गलोकं च गच्छति। कुशप्लवनमासाद्य ब्रह्मचारी समाहितः॥<br><br>3621: त्रिरात्रमुषितः स्नात्वा अश्वमेधफलं लभेत्। ततो देवह्रदेऽरण्ये कृष्णवेणाजलोद्भवे॥<br><br>3622: जातिस्मरहदे स्नात्वा भवेज्जातिस्मरो नरः। यत्र क्रतुशतैरिष्ट्वा देवराजो दिवं गतः॥<br><br>3623: अग्निष्टोमफलं विन्द्याद् गमनादेव भारत। सर्वदेवह्रदे स्नात्वा गोसहस्रफलं लभेत्॥<br><br>3624: ततो वापी महापुण्यां पयोष्णीं सरितां वराम्। पितृदेवार्चनरतो गोसहस्रफलं लभेत्॥<br><br>3625: दण्डकारण्यमासाद्य पुण्यं राजन्नुपस्पृशेत्। गोसहस्रफलं तस्य स्नातमात्रस्य भारत॥<br><br>3626: शरभङ्गाश्रमं गत्वा शुकस्य च महात्मनः। न दुर्गतिमवाप्नोति पुनाति च कुलं नरः॥<br><br>3627: ततः शूर्पारकं गच्छेज्जामदग्न्यनिषेवितम्। रामतीर्थे नरः स्नात्वा विन्द्याद् बहुसुवर्णकम्॥<br><br>3628: सप्तगोदावरे स्नात्वा नियतो नियताशनः। महत् पुण्यमवाप्नोति देवलोकं च गच्छति॥<br><br>3629: ततो देवपथं गत्वा नियतो नियताशनः। देवसत्रस्य यत् पुण्यं तदेवाप्नोति मानवः॥<br><br>3630: तुङ्गकारण्यमासाद्य ब्रह्मचारी जितेन्द्रियः। वेदानध्यापयत् तत्र ऋषिः सारस्वतः पुरा॥<br><br>3631: तत्र वेदेषु नष्टेषु मुनेरङ्गिरसः सुतः। ऋषीणामुत्तरीयेषु सूपविष्टो यथासुखम्॥<br><br>3632: ओङ्कारेण यथान्यायं सम्यगुच्चारितेन ह। येन यत् पूर्वमभ्यस्तं तत् सर्वं समुपस्थितम्॥<br><br>3633: ऋषयस्तत्र देवाश्च वरुणोऽग्निः प्रजापतिः। हरिर्नारायणस्तत्र महादेवस्तथैव च। ॥<br><br>3634: पितामहश्च भगवान् देवैः सह महाद्युतिः। भृगु नियोजयामास याजनार्थे महाद्युतिम्॥<br><br>3635: ततः स चक्रे भगवानृषीणां विधिवत् तदा। सर्वेषां पुनराधानं विधिदृष्टेन कर्मणा॥<br><br>3636: आज्यभागेन तत्राग्नि तर्पयित्वा यथाविधि। देवाः स्वभवनं याता ऋषयश्च यथाक्रमम्॥<br><br>3637: तदरण्यं प्रविष्टस्य तुङ्गकं राजसत्तम्। पापं प्रणश्यत्यखिलं स्त्रियो वा पुरुषस्य वा॥<br><br>3638: तत्र मासं वसेद्धीरो नियतो नियताशन:। ब्रह्मलोकं व्रजेद् राजन् कुलं चैव समुद्धरेत्॥<br><br>3639: मेधाविकं समासाद्य पितृन् देवांश्च तर्पयेत्। अग्निष्टोममवाप्नोति स्मृति मेधां च विन्दति॥<br><br>3640: अत्र कालञ्जरं नाम पर्वतं लोकविश्रुतम्। तत्र देवह्रदे स्नात्वा गोसहस्रफलं लभेत्॥<br><br>3641: योः स्नातः साधयेत् तत्र गिरौ कालञ्जरे नृप। स्वर्गलोके महीयेत नरो नास्त्यत्र संशयः॥<br><br>3642: ततो गिरिवरश्रेष्ठे चित्रकूटे विशाम्पते। मन्दाकिनी समासाद्य सर्वपापप्रणाशिनीम्॥<br><br>3643: तत्राभिषेकं कुर्वाणः पितृदेवार्चने रतः। अश्वमेधमवाप्नोति गतिं च परमां व्रजेत्॥<br><br>3644: ततो गच्छेतधर्मज्ञ भर्तृस्थानमनुत्तमम्। यत्र नित्यं महासेनो गुहः संनिहितो नृप॥<br><br>3645: तत्र गत्वा नृपश्रेष्ठ गमनादेव सिध्यति। कोटितीर्थे नरः स्नात्वा गोसहस्रफलं लभेत्॥<br><br>3646: प्रदक्षिणमुपावृत्य ज्येष्ठस्थानं व्रजेन्नरः। अभिगम्य महादेवं विराजति यथा शशी॥<br><br>3647: तत्र कूपे महाराज विश्रुता भरतर्षभ। समुद्रास्तत्र चत्वारो निवसन्ति युधिष्ठिर॥<br><br>3648: तत्रोपस्पृश्य राजेन्द्र पितृदेवार्चने रतः। नियतात्मा नरः पूतो गच्छेत परमां गतिम्॥<br><br>3649: ततो गच्छेत राजेन्द्र शृङ्गवेरपुरं महत्। यत्र तीर्णो महाराज रामो दाशरथिः पुरा॥<br><br>3650: तस्मिंस्तीर्थे महाबाहो स्नात्वा पापैः प्रमुच्यते। गङ्गायां तु नरः स्नात्वा ब्रह्मचारी समाहितः॥<br><br>3651: विधूतपाप्मा भवति वाजपेयं च विन्दति। ततो मुञ्जवटं गच्छेत् स्थानं देवस्यधीमतः॥<br><br>3652: अभिगम्य महादेवमभिवाद्य च भारत। प्रदक्षिणमुपावृत्य गाणपत्यमवाप्नुयात्॥<br><br>3653: तस्मिस्तीर्थे तु जाह्नव्यां स्नात्वा पापैः प्रमुच्यते। ततो गच्छेत राजेन्द्र प्रयागमृषिसंस्तुतम्॥<br><br>3654: तत्र ब्रह्मादयो देवा दिशश्च सदिगीश्वराः। लोकपालाश्च साध्याश्च पितरो लोकसम्मताः॥<br><br>3655: सनत्कुमारप्रमुखास्तथैव परमर्षयः। अङ्गिरःप्रमुखाश्चैव तथा ब्रह्मर्षयोऽमलाः॥<br><br>3656: तथा नागाः सुपर्णाश्च सिद्धाश्चक्रचरास्तथा। सरितः सागराश्चैव गन्धर्वाप्सरसोऽपि च॥<br><br>3657: हरिश्च भगवानास्ते प्रजापतिपुरस्कृतः। तत्र त्रीण्यग्निकुण्डानि येषां मध्येन जाह्नवी॥<br><br>3658: वेगेन समतिक्रान्ता सर्वतीर्थपुरस्कृता। तपनस्य सुता देवी त्रिषु लोकेषु विश्रुता॥<br><br>3659: यमुना गड्या साधू संगता लोकपावनी। गङ्गायमुनयोर्मध्यं पृथिव्या जघनं स्मृतम्॥<br><br>3660: प्रयागं जघनस्थानमुपस्थमृषयो विदुः। प्रयागं सप्रतिष्ठानं कम्बलाश्वतरौ तथा॥<br><br>3661: तीर्थं भोगवती चैव वेदिरेषा प्रजापतेः। तत्र वेदाश्च यज्ञाश्च मूर्तिमन्तो युधिष्ठिर॥<br><br>3662: प्रजापतिमुपासन्ते ऋषयश्च तपोधनाः। यजन्ते क्रतुभिर्देवास्तथा चक्रधरा नृपाः॥<br><br>3663: तत: पुण्यतमं नाम त्रिषु लोकेषु भारत। प्रयागं सर्वतीर्थभ्यः प्रवदन्त्यधिकं विभो॥<br><br>3664: गमनात् तस्य तीर्थस्य नामसंकीर्तनादपि। मृत्युकालभयाच्चापि नर: पापात् प्रमुच्यते॥<br><br>3665: तत्राभिषेकं यः कुर्यात् संगमे लोकविश्रुते। पुण्यं स फलमाप्नोति राजसूयाश्वमेधयोः॥<br><br>3666: एषा यजनभूमिर्हि देवानामभिसंस्कृता। तत्र दत्तं सूक्ष्ममपि महद् भवति भारत॥<br><br>3667: न वेदवचनात् तात न लोकवचनादपि। मतिरुत्क्रमणीया ते प्रयागमरणं प्रति॥<br><br>3668: दश तीर्थसहस्राणि षष्टिः कोट्यस्तथापराः। येषां सांनिध्यमत्रैव कीर्तितं कुरुनन्दन॥<br><br>3669: चतुर्विद्ये च यत् पुण्यं सत्यवादिषु चैव यत्। स्नात एव तदाप्नोति गङ्गायमुनसंगमे॥<br><br>3670: तत्र भोगवती नाम वासुकेस्तीर्थमुत्तमम्। तत्राभिषेकं यः कुर्यात् सोऽश्वमेधफलं लभेत्॥<br><br>3671: तत्र हंसप्रपतनं तीर्थं त्रैलोक्यविश्रुतम्। दशाश्वमेधिकं चैव गङ्गायां कुरुनन्दन॥<br><br>3672: कुरुक्षेत्रसमा गङ्गा यत्र तत्रावगाहिता। विशेषो वै कनखले प्रयागे परमं महत्॥<br><br>3673: यद्यकार्यशतं कृत्वा कृतं गङ्गाभिषेचनम्। सर्वं तत् तस्य गङ्गाम्भो दहत्यग्निरिवेन्धनम्॥<br><br>3674: सर्वं कृतयुगे पुण्यं त्रेतायां पुष्करं स्मृतम्। द्वापरेऽपि कुरुक्षेत्रं गङ्गा कलियुगे स्मृता॥<br><br>3675: पुष्करे तु तपस्तप्येद् दानं दद्यान्महालये। मलये त्वग्निमारोहेद् भृगुतुङ्गे त्वनाशनम्॥<br><br>3676: पुष्करे तु कुरुक्षेत्रे गङ्गायां मध्यमेषु या स्नात्वा तारयते जन्तुः सप्तसप्तावरांस्तथा॥<br><br>3677: पुनाति कीर्तिता पापं दृष्टा भद्रं प्रयच्छति। अवगाढा च पीता च पुनात्यासप्तमं कुलम्॥<br><br>3678: यावदस्थि मनुष्यस्य गङ्गाया स्पृशते जलम्। तावत् स पुरुषो राजन् स्वर्गलोके महीयते॥<br><br>3679: यथा पुण्यानि तीर्थानि पुण्यान्यायतनानि च। उपास्य पुण्यं लब्ध्वा च भवत्यमरलोकभाक्॥<br><br>3680: न गङ्गासदृशं तीर्थं न देवः केशवात् परः। ब्राह्मणेभ्यः परं नास्ति एवमाह पितामहः॥<br><br>3681: यत्र गङ्गा महाराज स देशस्तत् तपोवनम्। सिद्धिक्षेत्रं च तज्ज्ञेयं गङ्गातीरसमाश्रितम्॥<br><br>3682: इदं सत्यं द्विजातीनां साधूनामात्मजस्य च। सुहृदां च जपेत् कर्णे शिष्यस्यानुगतस्य च॥<br><br>3683: इदंधन्यमिदं मेध्यमिदं स्वर्ग्यमनुत्तमम्। इदं पुण्यमिदं रम्यं पावनधर्म्यमुत्तमम्॥<br><br>3684: महर्षीणामिदं गुह्यं सर्वपापप्रमोचनम्। अधीत्य द्विजमध्ये च निर्मलः स्वर्गमाप्नुयात्॥<br><br>3685: श्रीमत् स्वयँ तथा पुण्यं सपत्नशमनं शिवम्। मेधाजननमवयं वै तीर्थवंशानुकीर्तनम्॥<br><br>3686: अपुत्रो लभते पुत्रमधनोधनमाप्नुयात्। महीं विजयते राजा वैश्योधनमवाप्नुयात्॥<br><br>3687: शूद्रोः यथेप्सितान् कामान् ब्राह्मणः पारगः पठन्। यश्चेदं शृणुयान्नित्यं तीर्थपुण्यं नरः शुचिः॥<br><br>3688: जाती: स स्मरते बह्वी कपृष्ठे च मोदते। गम्यान्यपि च तीर्थानि कीर्तितान्यगमानि च॥<br><br>3689: मनसा तानि गच्छेत सर्वतीर्थसमीक्षया। एतानि वसुभिः साध्यैरादित्यैर्मरुदश्विभिः॥<br><br>3690: ऋषिभिर्देवकल्पैश्च स्नातानि सुकृतैषिभिः। एवं त्वमपि कौरव्य विधिनानेन सुव्रत॥<br><br>3691: व्रज तीर्थानि नियतः पुण्यं पुण्येन वर्धयन्। भावितैः करणैः पूर्वमास्तिक्याच्छ्रुतिदर्शनात्॥<br><br>3692: प्राप्यन्ते तानि तीर्थानि सद्भिः शास्त्रानुदर्शिभिः। नाव्रती नाकृतात्मा च नाशुचिर्न च तस्करः॥<br><br>3693: स्नाति तीर्थेषु कौरव्य न च वक्रमतिर्नरः। त्वया तु सम्यग्वृत्तेन नित्यंधर्मार्थदर्शिना॥<br><br>3694: पिता पितामहश्चैव सर्वे च प्रपितामहाः। पितामहपुरोगाश्च देवाः सर्षिगणा नृप॥<br><br>3695: तवधर्मेणधर्मज्ञ नित्यमेवाभितोषिताः। अवाप्स्यसि त्वं लोकान् वै वसूनां वासवोपम्। कीर्तिं च महतीं भीष्म प्राप्स्यसे भुवि शाश्वतीम्। १११। । नारद उवाच एवमुक्त्वाभ्यनुज्ञाय पुलस्त्यो भगवानृषिः। प्रीतः प्रीतेन मनसा तत्रैवान्तरधीयत॥<br><br>3696: भीष्मश्च कुरुशार्दूल शास्त्रतत्त्वार्थदर्शिवान्। पुलस्त्यवचनाच्चैव पृथिवीं परिचक्रमे॥<br><br>3697: एवमेषा महाभाग प्रतिष्ठाने प्रतिष्ठिता। तीर्थयात्रा महापुण्या सर्वपापप्रमोचनी॥<br><br>3698: अनेन विधिना यस्तु पृथिवीं संचरिष्यति। अश्वमेधशतस्याङ्वयं फलं प्रेत्य स भोक्ष्यति॥<br><br>3699: ततश्चाष्टगुणं पार्थ प्राप्स्यसेधर्ममुत्तमम्। भीष्मः कुरूणां प्रवरो यथापूर्वमवाप्तवान्॥<br><br>3700: नेता च त्वमृषीन् यस्मात् तेन तेऽष्टगुणं फलम्। रक्षोगणविकीर्णानि तीर्थान्येतानि भारत! न गतानि मनुष्येन्द्रस्त्वामृते कुरुनन्दन॥<br><br>3701: इदं देवर्षिचरितं सर्वतीर्थाभिसंवृत्तम्। यः पठेत् कल्यमुत्थाय सर्वपापैः प्रमुच्यते॥<br><br>3702: ऋषिमुख्याः सदा यत्र वाल्मीकिस्त्वथ कश्यपः। आत्रेयः कुण्डजठरो विश्वामित्रोऽथ गौतमः॥<br><br>3703: असितो देवलश्चैव मार्कण्डेयोऽथ गालवः। भरद्वाजो वसिष्ठश्च मुनिरुद्दालकस्तथा॥<br><br>3704: शौनकः सह पुत्रेण व्याश्च तपतां वरः। दुर्वासाश्च मुनिश्रेष्ठो जावालिश्च महातपाः॥<br><br>3705: एते ऋषिवराः सर्वे त्वत्प्रतीक्षास्तपोधनाः। एभिः सह महाराज तीर्थान्येतान्यनुव्रज॥<br><br>3706: एष ते लोमशो नाम महर्षिरमितद्युतिः। समेष्यति महाराज तेन सार्धमनुव्रज॥<br><br>3707: मयापि सहधर्मज्ञ तीर्थान्येतान्यनुक्रमात्। प्राप्स्यसे महतीं कीर्तिं यथा राजा महाभिषः। । यथा ययातिधर्मात्मा यथा राजा पुरूरवाः। तथा त्वं राजशार्दूल स्वेनधर्मेण शोभसे॥<br><br>3708: यथा भगीरथो राजा यथा रामश्च विश्रुतः। तथा त्वं सर्वराजभ्यो भ्राजसे रश्मिवानिव॥<br><br>3709: यथा मनुर्यथेक्ष्वाकुर्यथा पूरुर्महायशाः। यथा वैन्यो महाराज तथा त्वमपि विश्रुतः॥<br><br>3710: यथा च वृत्रहा सर्वान् सपत्नान् निर्दहन् पुरा। त्रैलोक्यं पालयामास देवराड् विगतज्वरः॥<br><br>3711: तथा शत्रुक्षयं कृत्वा त्वं प्रजाः पालयिष्यसि। स्वधर्मविजितामुर्वी प्राप्य राजीवलोचन॥<br><br>3712: ख्यातिं यास्यसिधर्मेण कार्तवीर्यार्जुनो यथा॥<br><br>3713: वैशम्पायन उवाच एवमाश्वास्य राजानं नारदो भगवानृषिः। अनुज्ञाप्य महाराज तत्रैवान्तरधीयत॥<br><br>3714: युधिष्ठिरोऽपिधर्मात्मा तमेवार्थं विचिन्तयन्। तीर्थयात्राश्रितं पुण्यमृषीणां प्रत्यवेदयत्॥<br><br>3715: वैशम्पायन उवाच भ्रातृणां मतमाज्ञाय नारदस्य चधीमतः। पितामहसमंधौम्यं प्राह राजा युधिष्ठिरः॥<br><br>3716: मया स पुरुषव्याघ्रो जिष्णुः सत्यपराक्रमः। अस्त्रहेतोर्महाबाहुरमितात्मा विवासितः॥<br><br>3717: स हि वीरोऽनुरक्तश्च समर्थश्च तपोधनः। कृती च भृशमप्यस्त्रे वासुदेव इव प्रभुः॥<br><br>3718: अहं ह्येतावुभौ ब्रह्मन् कृष्णावरिविघातिनौ। अभिजानामि विक्रान्तौ तथा व्यासः प्रतापवान्॥<br><br>3719: त्रियुगौ पुण्डरीकाक्षौ वासुदेवधनंजयौ। नारदोऽपि तथा वेद योऽप्यशंसत् सदा मम॥<br><br>3720: तथाहमपि जानामि नरनारायणावृषी। शक्तोऽयमित्यतो मत्वा मया स प्रेषितोऽर्जुनः॥<br><br>3721: इन्द्रादनवरः शक्रं सुरसूनुः सुराधिपम्। द्रष्टुमस्त्राणि चादातुमिन्द्रादिति विवासितः॥<br><br>3722: भीष्मद्रोणावतिरथौ कृपो द्रौणिश्च दुर्जयः। धृतराष्ट्रस्य पुत्रेण वृता युधि महारथाः॥<br><br>3723: सर्वे वेदविदः शूराः सर्वास्त्रविदुषस्तथा। योद्धुकामाश्च पार्थेन सततं ये महाबलाः। स च दिव्यास्त्रवित् कर्णः सूतपुत्रो महारथः॥<br><br>3724: योऽस्त्रवेगानिलबलः शरार्चिस्तलनिःस्वनः। रजोधूमोऽस्त्रसम्पातोधार्तराष्ट्रानिलोद्धतः॥<br><br>3725: निसृष्ट इव कालेन युगान्ते ज्वलनो महान्। मम सैन्यमयं कक्षं प्रधक्ष्यति न संशयः॥<br><br>3726: तं स कृष्णानिलोद्भूतो दिव्यास्त्रज्वलनो महान्। श्वेतवाजिबलाकाभृद् गाण्डीवेन्द्रायुधोल्बणः॥<br><br>3727: संरब्धः शरधाराभिः सुदीप्तं कर्णपावकम्। अर्जुनोदीरितो मेघः शमयिष्यति संयुगे॥<br><br>3728: स साक्षादेव सर्वाणि शक्रात् परपुरंजयः। दिव्यान्यस्त्राणि बीभत्ससुस्ततश्च प्रतिपत्स्यते॥<br><br>3729: अलं स तेषां सर्वेषामिति मेधीयते मतिः। नास्ति त्वतिकृतार्थानां रणेऽरीणां प्रतिक्रिया॥<br><br>3730: ते वयं पाण्डवं सर्वे गृहीतास्त्रमरिंदमम्। द्रष्टारो न हि बीभत्सुर्भारमुद्यम्य सीदति॥<br><br>3731: वयं तु तमृते वीरं वनेऽस्मिन् द्विपदां वर। अवधानं न गच्छामः काम्यके सह कृष्णया। ॥<br><br>3732: भवानन्यद् वनं साधु बह्वन्नं फलवच्छुचि। आख्यातु रामणीयं च सेवितं पुण्यकर्मभिः॥<br><br>3733: यत्र कंचिद् वयं कालं वसन्तः सत्यविक्रमम्। प्रतीक्षामोऽर्जुनं वीरं वृष्टिकामा इवाम्बुदम्॥<br><br>3734: विविधानाश्रमान् कांश्चिद् द्विजातिभ्यः प्रतिश्रुतान्। सरांसि सरितश्चैव रमणीयांश्च पर्वतान्॥<br><br>3735: आचक्ष्व न हि मे ब्रह्मन् रोचते तमृतेऽर्जुनम्। वनेऽस्मिन् काम्यके वासो गच्छामोऽन्यां दिशं प्रति॥<br><br>3736: वैशम्पायन उवाच तान् सर्वानुत्सुकान् दृष्ट्वा पाण्डवान् दीनचेतसः। आश्वासयंस्तथाधौम्यो बृहस्पतिसमोऽब्रवीत्॥<br><br>3737: ब्राह्मणानुमतान् पुण्यानाश्रमान् भरतर्षभ। दिशस्तीर्थानि शैलांश्च शृणु मे वदतोऽनघ॥<br><br>3738: याञ्छ्रुत्वा गदतो राजन् विशोको भवितासि हो द्रौपद्या चानया सार्धं भ्रातृभिश्च नरेश्वर॥<br><br>3739: श्रवणाच्चैव तेषां त्वं पुण्यमाप्स्यसि पाण्डव। गत्वा शतगुणं चैव तेभ्य एव नरोत्तम॥<br><br>3740: पूर्वं प्राची दिशं राजन् राजर्षिगणसेविताम्। रम्यां ते कथयिष्यामि युधिष्ठिर यथास्मृति॥<br><br>3741: तस्यां देवर्षिजुष्टायां नैमिषं नाम भारत। यत्र तीर्थानि देवानां पुण्यानि च पृथक् पृथक्॥<br><br>3742: यत्र सा गोमती पुण्या रम्या देवर्षिसेविता। यज्ञभूमिश्च देवानां शामित्रं च विवस्वतः॥<br><br>3743: तस्यां गिरिवरः पुण्यो गयो राजर्षिसत्कृतः। शिवं ब्रह्मसरो यत्र सेवितं त्रिदशर्षिभिः॥<br><br>3744: यदर्थे पुरुषव्याघ्र कीर्तयन्ति पुरातनाः। एष्टव्या बहवः पुत्रा योकोऽपि गयां व्रजेत्॥<br><br>3745: यजेत वाश्वमेधेन नीलं वा वृषमुत्सृजेत्। उत्तारयति संतत्या दशपूर्वान् दशावरान्॥<br><br>3746: महानदी च तत्रैव तथा गयशिरो नृप। यत्रासौ कीर्त्यते विगैरक्षय्यकरणो वटः॥<br><br>3747: यत्र दत्तं पितृभ्योऽन्नमक्षय्यं भवति प्रभो। सा च पुण्यजला तत्र फल्गु म महानदी॥<br><br>3748: बहुमूलफला चापि कौशिकी भरतर्षभ। विश्वामित्रोऽध्यगाद् यत्र ब्राह्मणत्वं तपोधनः॥<br><br>3749: गङ्गा यत्र नदी पुण्या यस्यास्तीरे भगीरथः। अयजत् तत्र बहुभिः क्रतुभिर्भूरिदक्षिणैः॥<br><br>3750: पञ्चालेषु च कौरव्य कथयन्त्युत्पलावनम्। विश्वामित्रोऽयजद् यत्र पुत्रेण सह कौशिकः॥<br><br>3751: यत्रानुवंशं भगवाञ्जामदग्न्यस्तथा जगौ। विश्वामित्रस्य तां दृष्ट्वा विभूतिमतिमानुषीम्॥<br><br>3752: कान्यकुब्जेऽपिबत् सोममिन्द्रेण सह कौशिकः। ततः क्षत्रादपाक्रामद् ब्राह्मणोऽस्मीति चाब्रवीत्॥<br><br>3753: पवित्रमृषिभिर्जुष्टं पुण्यं पावनमुत्तमम्। गङ्गायमुनयोर्वीर संगमं लोकविश्रुतम्॥<br><br>3754: यत्रायजत भूतात्मा पूर्वमेव पितामहः। प्रयागमिति विख्यातं तस्माद् भरतसत्तम॥<br><br>3755: अगस्त्यस्य तु राजेन्द्र तत्राश्रमवरो नृप। तत् तथा तापसारण्यं तापसैरुपशोभितम्॥<br><br>3756: हिरण्यबिन्दुः कथितो गिरौ कालञ्जरे महान्। आगस्त्यपर्वतो रम्यः पुण्यो गिरिवरः शिवः॥<br><br>3757: महेन्द्रो नाम कौरव्य भार्गवस्य महात्मनः। अयजत् तत्र कौन्तेय पूर्वमेव पितामहः॥<br><br>3758: यत्र भागीरथी पुण्या सरस्यासीद् युधिष्ठिर। यत्र सा ब्रह्मशालेति पुण्या ख्याता विशाम्पते॥<br><br>3759: धूतपाप्मभिराकीर्णा पुण्यं तस्याश्च दर्शनम्। पवित्रो मङ्गलीयश्च ख्यातो लोके महात्मनः॥<br><br>3760: केदारश्च मतङ्गस्य महानाश्रम उत्तमः। कुण्डोदः पर्वतो रम्यो बहुमूलफलोदकः॥<br><br>3761: नैषधस्तृषितो यत्र जलं शर्म च लब्धवान्। यत्र देववनं पुण्यं तापसैरुपशोभितम्॥<br><br>3762: बाहुदा च नदी यत्र नन्दा च गिरिमूर्धनि। तीर्थानि सरितः शैलाः पुण्यान्यायतनानि च॥<br><br>3763: प्राच्यां दिशि महाराज कीर्तितानि मया तव। तिसृष्वन्यानि पुण्यानि दिक्षु तीर्थानि मे शृणु। सरितः पर्वतांश्चैव पुण्यान्यायतनानि च॥<br><br>3764: धौम्य उवाच दक्षिणस्यां तु पुण्यानि शृणु तीर्थानि भारत। विस्तरेण यथाबुद्धि कीर्त्यमानानि तानि वै॥<br><br>3765: यस्यामाख्यायते पुण्या दिशि गोदावरी नदी। बहरामा बहुजला तापसाचरिता शिवा॥<br><br>3766: वेणा भीमरथी चैव नद्यौ पापभयापहे। मृगद्विजसमाकीर्णे तापसालयभूषिते॥<br><br>3767: राजर्षेस्तस्य च सरिनृगस्य भरतर्षभ। रम्यतीर्था बहुजला पयोष्णी द्विजसेविता॥<br><br>3768: अपि चात्र महायोगी मार्कण्डेयो महायशाः। अनुवंश्यां जगौ गाथां नृगस्यधरणीपतेः॥<br><br>3769: मृगस्य यजमानस्य प्रत्यक्षमिति नः श्रुतम्। अमाद्यदिन्द्रः सोमेन दक्षिणाभिर्द्विजातयः॥<br><br>3770: पयोष्ण्यां यजमानस्य वाराहे तीर्थ उत्तमे। उद्धृतं भूतलस्थं वा वायुना समुदीरितम्। पयोष्ण्या हरते तोयं पापमामरणान्तिकम्॥<br><br>3771: स्वर्गादुत्तुङ्गममलं विषाणं यत्र शूलिनः। स्वमात्मविहितं दृष्ट्वा मर्त्यः शिवपुरं व्रजेत्॥<br><br>3772: गङ्गाद्याः सलिलोच्चयाः। पयोष्णी चैकतः पुण्या तीर्थेभ्यो हि मता मम॥<br><br>3773: माठरस्य वनं पुण्यं बहुमूलफलं शिवम्। यूपश्च भरतश्रेष्ठ वरुणस्रोतसे गिरौ॥<br><br>3774: प्रवेण्युत्तरमार्गे तु पुण्ये कण्वाश्रमे तथा। तापसानामरण्यानि कीर्तितानि यथाश्रुति॥<br><br>3775: वेदी शूर्पारके तात जगदग्नेर्महात्मनः। रम्या पाषाणतीर्था च पुनश्चन्द्रा च भारत॥<br><br>3776: अशोकतीर्थं तत्रैव कौन्तेय बहुलाश्रयम्। अगस्त्यतीर्थं पाण्ड्येषु वारुणं च युधिष्ठिर॥<br><br>3777: कुमार्यः कथिताः पुण्याः पाण्ड्येष्वेव नरर्षभ। ताम्रपर्णी तु कौन्तेय कीर्तयिष्यामि तां शृणु॥<br><br>3778: यत्र देवैस्तपस्तप्तं महदिच्छद्भिराश्रमे। गोकर्ण इति विख्यातस्त्रिषु लोकेषु भारत॥<br><br>3779: शीततोयो बहुजलः पुण्यस्तात शिव: शुभः। ह्रदः परमदुष्प्रापो मानुषैरकृतात्मभिः॥<br><br>3780: तत्र वृक्षतृणाद्यैश्च सम्पन्नः फलमूलवान्। आश्रमोऽगस्त्यशिष्यस्य पुण्यो देवसमो गिरिः॥<br><br>3781: वैदूर्यपर्वतस्तत्र श्रीमान् मणिमयः शिवः। अगस्त्यस्याश्रमश्चैव बहुमूलफलोदकः॥<br><br>3782: सुराष्ट्रेष्वपि वक्ष्यामि पुण्यान्यायतनानि च। आश्रमान् सरितश्चैव सरांसि च नराधिप॥<br><br>3783: चमसोद्भेदनं विप्रास्तत्रापि कथयन्त्युत। प्रभासं चोदधौ तीर्थं त्रिदशानां युधिष्ठिर॥<br><br>3784: तत्र पिण्डारकं नाम तापसाचरितं शिवम्। उज्जयन्तश्च शिखरी क्षिप्रं सिद्धिकरो महान्॥<br><br>3785: तत्र देवर्षिवर्येण नारदेनानुकीर्तितः। पुराणः श्रूयते श्लोकस्तं निबोध युधिष्ठिर॥<br><br>3786: पुण्ये गिरौ सुराष्ट्रेषु मृगपक्षिनिषेविते। उज्जयन्ते स्म तप्ताङ्गो नाकपृष्ठे महीयते॥<br><br>3787: पुण्या द्वारवती तत्र यत्रासौ मधुसूदनः। साक्षाद् देवः पुराणोऽसौ स हिधर्मः सनातनः॥<br><br>3788: ये च वेदविदो विप्रा ये चाध्यात्मविदो जनाः। ते वदन्ति महात्मानं कृष्णंधर्म सनातनम्॥<br><br>3789: पवित्राणां हि गोविन्दः पवित्रं परमुच्यते। पुण्यानामपि पुण्योऽसौ मङ्गलानां च मङ्गलम्। त्रैलोक्ये पुण्डरीकाक्षो देवदेवः सनातनः॥<br><br>3790: अव्ययात्मा व्ययात्मा च क्षेत्रज्ञः परमेश्वरः। आस्ते हरिरचिन्त्यात्मा तत्रैव मधुसूदनः॥<br><br>3791: धौम्य उवाच आनर्तेषु प्रतीच्यां वै कीर्तयिष्यामि ते दिशि। यानि तत्र पवित्राणि पुण्यान्यायतनानि च॥<br><br>3792: प्रियङ्ग्वाम्रणोपेता वानीरफलमालिनी। प्रत्यक्स्रोता नदी पुण्या नर्मदा तत्र भारत॥<br><br>3793: त्रैलोक्ये यानि तीर्थानि पुण्यान्यायतनानि च। सरिद्वनानि शैलेन्द्रा देवाश्च सपितामहाः॥<br><br>3794: नर्मदायां कुरुश्रेष्ठ सह सिद्धर्षिचारणैः। स्नातुमायान्ति पुण्यौघैः सदा वारिषु भारत॥<br><br>3795: निकेतः श्रूयते पुण्ये यत्र वश्रवसो मुनेः। जज्ञेधनपतिर्यत्र कुबेरो नरवाहनः॥<br><br>3796: वैदूर्यशिखरो नाम पुण्यो गिरिवरः शिवः। नित्यपुष्पफलास्तत्र पादपा हरितच्छदाः॥<br><br>3797: तस्य शैलस्य शिखरे सरः पुण्यं महीपते। फुल्लपद्मं महाराज देवगन्धर्वसेवितम्॥<br><br>3798: बह्वाश्चर्यं महाराज दृश्यते तत्र पर्वते। पुण्ये स्वर्गोपमे चैव देवर्षिगणसेविते॥<br><br>3799: ह्रदिनी पुण्यतीर्था च राजर्षेस्तत्र वै सरित्। विश्वामित्रनदी राजन् पुण्या परपुरंजय॥<br><br>3800: यस्यास्तीरे सतां मध्ये ययातिर्नहुषात्मजः। पपात स पुनर्लोकॉल्लेभेधर्मान् सनातनान्॥<br><br>3801: तत्र पुण्यो ह्रदः ख्याते मैनाकश्चैव पर्वतः। बहुमूलफलोपेतस्त्वसिते नाम पर्वतः॥<br><br>3802: आश्रमः कक्षसेनस्य पुण्यस्तत्र युधिष्ठिर। च्यवनस्याश्रमश्चैव विख्यातस्तत्र पाण्डव॥<br><br>3803: तत्राल्पेनैव सिध्यन्ति मानवास्तपसा विभो। जम्बूभार्गो महाराज ऋषीणां भावितात्मनाम्॥<br><br>3804: आश्रमः शाम्यतां श्रेष्ठ मृगद्विजनिषेवितः। ततः पुण्यतमा राजन् सततं तापसैर्युता॥<br><br>3805: केतुमाला च मेध्या च गङ्गद्वारं च भूमिप। ख्यातं च सैन्धवारण्यं पुण्यं द्विजनिषेवितम्॥<br><br>3806: पितामहसरः पुण्यं पुष्करं नाम नामतः। वैखानसानां सिद्धानामृषीणामाश्रमः प्रियः॥<br><br>3807: अप्यत्र संश्रयार्थाय प्रजापतिरथो जगौ। पुष्करेषु कुरुश्रेष्ठ गाथां सुकृतिनां वर॥<br><br>3808: मनसाप्यभिकामस्य पुष्कराणि मनस्विनः। विप्रणश्यन्ति पापानि नाकपृष्ठे च मोदते॥<br><br>3809: धौम्य उवाच उदीच्यां राजशार्दूल दिशि पुण्यानि यानि वै। तानि ते कीर्तयिष्यामि पुण्यान्यायतनानि च। ॥<br><br>3810: शृणुष्वावहितो भूत्वा मम मन्त्रयतः प्रभो। कथाप्रतिग्रहो वीर श्रद्धां जनयते शुभाम्॥<br><br>3811: सरस्वती महापुण्या ह्रदिनी तीर्थमालिनी। समुद्रगा महावेगा यमुना यत्र पाण्डव॥<br><br>3812: यत्र पुण्यतरं तीर्थं प्लक्षावतरणं शुभम्। यत्र सारस्वतैरिष्टवा गच्छन्त्यवभृथैर्द्विजाः॥<br><br>3813: पुण्यं चाख्यायते दिव्यं शिवमग्निशिरोऽनघ। सहदेवोऽयजद् यत्र शम्याक्षेपेण भारत॥<br><br>3814: एतस्मिन्नेव चार्थेऽसाविन्द्रगीता युधिष्ठिर। गाथा चरति लोकेऽस्मिन् गीयमाना द्विजातिभिः॥<br><br>3815: अग्नयः सहदेवेन सेविता यमुनामनु। ते तस्य कुरुशार्दूल सहस्रशतदक्षिणा:॥<br><br>3816: तत्रैव भरतो राजा चक्रवर्ती महायशाः। विंशतिः सप्त चाष्टौ च हयमेधानुपाहरत्॥<br><br>3817: कामकृद् यो द्विजातीनां श्रुतस्तात यथा पुरा। अत्यन्तमाश्रमः पुण्यः शरभङ्गस्य विश्रुतः॥<br><br>3818: सरस्वती नदी सद्भिः सततं पार्थ पूजिता। बालखिल्यैर्महाराज यत्रेष्टमृषिभिः पुरा॥<br><br>3819: दृषद्वती महापुण्या यत्र ख्याता युधिष्ठिर। न्यचोधाख्यस्तु पुण्याख्यः पाञ्चाल्यो द्विपदांवर॥<br><br>3820: दाल्भ्यघोषश्च दाल्भ्यश्चधरणीस्थो महात्मनः। कौन्तेयानन्तयशसः सुव्रतस्यामितौजसः॥<br><br>3821: आश्रमः ख्यायते पुण्यस्त्रिषु लोकेषु विश्रुतः। एतावर्णाववर्णौ च विश्रुतौ मनुजाधिप॥<br><br>3822: वेदज्ञौ वेदविद्वांसौ वेदविद्याविदावुभौ। ईजाते क्रतुभिर्मुख्यैः पुण्यैर्भरतसत्तम॥<br><br>3823: समेत्य बहुशो देवाः सेन्द्राः सवरुणाः पुरा। विशाखयूपेऽतप्यन्त तेन पुण्यतमश्च सः॥<br><br>3824: ऋधिर्महान् महाभागो जमदग्निर्महायशाः। पलाशकेषु पुण्येषु रम्येष्वयजत प्रभुः॥<br><br>3825: यत्र सर्वाः सरिच्छेष्ठाः साक्षात् तमृषिसत्तमम्। स्वं स्वं तोयमुपादाय परिवार्योपतस्थिरे॥<br><br>3826: अपि चात्र महाराज स्वयं विश्वांवसुर्जगौ। इमं श्लोकं तदा वीर प्रेक्ष्य दीक्षां महात्मनः॥<br><br>3827: यजमानस्य वै देवाञ्जमदग्नेर्महात्मनः। आगम्य सरितो विप्रान् मधुना समतर्पयन्॥<br><br>3828: गन्धर्वयक्षरक्षोभिरप्सरोभिश्च सेवितम्। किरातकिन्नरावासं शैलं शिखारेणां वरम्॥<br><br>3829: विभेद तरसा गङ्गा गङ्गाद्वारं युधिष्ठिर। पुण्यं तत् ख्यायते राजन् ब्रह्मर्षिगणसेवितम्॥<br><br>3830: सनत्कुमारः कौरव्य पुण्यं कनखलं तथा। पवर्तश्च पुरुर्नाम यत्र यातः पुरूरवाः॥<br><br>3831: भृगुर्यत्र तपस्तेपे महर्षिगणसेविते। राजन् स आश्रमः ख्यातो भृगुतुङ्गो महागिरिः॥<br><br>3832: यः स भूतं भविष्यच्च भवच्च भरतर्षभ। नारायणः प्रभुर्विष्णुः शाश्वतः पुरुषोत्तमः॥<br><br>3833: तस्यातियशसः पुण्यां विशालां बदरीमनु। आश्रमः ख्यायते पुण्यस्त्रिषु लोकेषु विश्रुतः॥<br><br>3834: उष्णतोयवहा गङ्गां शीततोयवहा पुरा। सुवर्णसिकता राजन् विशालां बदरीमनु॥<br><br>3835: ऋषये यत्र देवाश्च महाभागा महौजसः। प्राप्य नित्यं नमस्यन्ति देवं नारायणं प्रभुम्॥<br><br>3836: यत्र नारायणो देवः परमात्मा सनातनः। तत्र कृत्स्नं जगत् सर्वं तीर्थान्यायतनानि च। ॥<br><br>3837: तत् पुण्यं परमं ब्रह्म तत् तीर्थं तत् तपोवनम्। तत् परं परमं देवं भूतानां परमेश्वरम्॥<br><br>3838: शाश्वतं परमं चैवधातारं परमं पदम्। यं विदित्वा न शोचन्ति विद्वांसः शास्त्रदृष्टयः॥<br><br>3839: तत्र देवर्षयः सिद्धाः सर्वे चैव तपोधनाः। आदिदेवो महायोगी यत्रास्ते मधुसूदनः॥<br><br>3840: पुण्यानामपि तत् पुण्यमत्र ते संशयोऽस्तु मा। एतानि राजन् पुण्यानि पृथिव्यां पृथिवीपते॥<br><br>3841: कीर्तितानि नरश्रेष्ठ तीर्थान्यायतनानि च। एतानि वसुभिः साध्यैरादित्यैर्मरुदश्विभिः॥<br><br>3842: ऋषिभिर्देवकल्पैश्च सेवितानि महात्मभिः। चरन्नेतानि कौन्तेय सहिता ब्राह्मणर्षभैः। भ्रातृभिश्च महाभागैरुत्कण्ठां विहरिष्यसि॥<br><br>3843: वैशम्पायन उवाच एवं सम्भाषमाणे तुधौम्ये कौरवनन्दन। लोमशः स महातेजा ऋषिस्तत्राजगाम ह॥<br><br>3844: तं पाण्डवाचजो राजा सगणो ब्राह्मणाश्च ते। उपातिष्ठन्महाभागं दिवि शक्रमिवामराः॥<br><br>3845: समभ्यर्च्य यथान्यायंधर्मपुत्रो युधिष्ठिरः। पप्रच्छागमने हेतुमटने च प्रयोजनम्॥<br><br>3846: स पृष्टः पाण्डुपुत्रेण प्रीयमाणो महामनाः। उवाच श्लक्ष्णया वाचा हर्षयन्निव पाण्डवान्॥<br><br>3847: संचरन्नस्मि कौन्तेय सर्वाल्लँकोकान् यदृच्छया। गतः शक्रस्य भवनं तत्रापश्यं सुरेश्वरम्॥<br><br>3848: तव च भ्रातरं वीरमपश्यं सव्यसाचिनम्। शक्रस्यार्धासनगतं तत्र मे विस्मये महान्॥<br><br>3849: आसीत् पुरषशार्दूल दृष्टवा पार्थं तथागतम्। आह मां तत्र देवेशो गच्छ पाण्डुसुतान् प्रति॥<br><br>3850: सोऽहमभ्यागतः क्षिप्रं दिदृक्षुस्त्वां सहाजुनम्। वचनात् पुरुहूतस्य पार्थस्य च महात्मनः॥<br><br>3851: आख्यास्ये ते प्रियं तात महत् पाण्डवनन्दन। ऋषिभिः सहितो राजन् कृष्णया चैव तच्छृणु॥<br><br>3852: यत् त्वयोक्तो महाबाहुरस्त्रार्थं भरतर्षभ। तदस्त्रमाप्तं पार्थेन रुद्रादप्रतिमं विभो॥<br><br>3853: यत् तद् ब्रह्मशिरो नाम तपसा रुद्रमागमत्। अमृतादुत्थितं रौद्रं तल्लब्धं सव्यसाचिना॥<br><br>3854: तत् समन्त्रं ससंहारं सप्रायश्चित्तमङ्गलम्। वज्रमस्त्राणि चान्यानि दण्डादीनि युधिष्ठिर॥<br><br>3855: यमात् कुबेराद् वरुणादिन्द्राच्च कुरुनन्दन। अस्त्राण्यधीतवान् पार्थो दिव्यान्यमितविक्रमः॥<br><br>3856: विश्वावसोस्तु तनयाद् गीतं नृत्यं च साम च। वादित्रं च यथान्यायं प्रत्यविन्दद् यथाविधि॥<br><br>3857: एवं कृतास्त्रः कौन्तेयो गान्धर्वं वेदमाप्तवान्। सुखं वसति बीभत्सुरनुजस्यानुजस्तव॥<br><br>3858: यदर्थं मां सुरश्रेष्ठ इदं वचनमब्रवीत्। तच्च ते कथयिष्यामि युधिष्ठिर निबोध मे॥<br><br>3859: भवान् मनुष्यलोकेऽपि गमिष्यति न संशयः। ब्रूयाद् युधिष्ठिरं तत्र वचनान्मे द्विजोत्तम॥<br><br>3860: आगमिष्यति ते भ्राता कृतास्त्रः क्षिप्रमर्जुनः। सुरकार्यं महत् कृत्वा यदशक्यं दिवौकसाम्॥<br><br>3861: तपसापि त्वमात्मानं योजय भ्रातृभिः सह। तपसो हि परं नास्ति तपसा विन्दते महत्॥<br><br>3862: अहं च कर्णं जानामि यथावद् भरतर्षभ। सत्यसंधं महोत्साहं महावीर्यं महाबलम्॥<br><br>3863: महाहवेष्वप्रतिमं महायुद्धविशारदम्। महाधनुर्धरं वीरं महास्त्रं वरवर्णिनम्॥<br><br>3864: महेश्वरसुतप्रख्यमादित्यतनयं प्रभुम्। तथार्जुनमतिस्कन्दं सहजोल्बणपौरुषम्॥<br><br>3865: न स पार्थस्य संग्रमे कलामर्हति षोडशीम्। यच्चापि ते भयं कर्णान्मनसिस्थमरिंदम॥<br><br>3866: तच्चाप्यपहरिष्यामि सव्यसाचिन्युपागते। यच्च ते मानसं वीर तीर्थयात्रामिमां प्रति। स महर्षिर्लोमशस्ते कथयिष्यत्यसंशयम्॥<br><br>3867: यच्च किंचित् तपोयुक्तं फलं तीर्थेषु भारत! ब्रह्मर्षिरेष ब्रूयात् ते तच्छ्रद्धेयं न चान्यथा॥<br><br>3868: लोमश उवाच धनंजयेन चाप्युक्तं यत् तच्छृणु युधिष्ठिर। युधिष्ठिरं भ्रातरं मे योजयेर्धर्म्यया श्रिया॥<br><br>3869: त्वं हिधर्मान् परान् वेत्थ तपांसि च तपोधन। श्रीमतां चापि जानासिधर्मं राज्ञां सनातनम्॥<br><br>3870: स भवान् परमं वेद पावनं पुरुषं प्रति। तेन संयोजयेथास्त्वं तीर्थपुण्येन पाण्डवान्॥<br><br>3871: यथा तीर्थानि गच्छेत गाश्च दद्यात् स पार्थिवः। तथा सर्वात्मना कार्यमिति मामर्जुनोऽब्रवीत्॥<br><br>3872: भवता चानुगुप्तोऽसौ चरेत् तीर्थानि सर्वशः। रक्षोभ्यो रक्षितव्यश्च दुर्गेषु विषमेषु च॥<br><br>3873: दधीच इव देवेन्द्रं यथा चाप्यङ्गिरा रविम्। तथा रक्षस्व कौन्तेयान् राक्षसेभ्यो द्विजोत्तम॥<br><br>3874: यातुधाना हि बहवो राक्षसाः पर्वतोपमाः। त्वयाभिगुप्तं कौन्तेयं न विवर्तेयुरन्तिकम्॥<br><br>3875: सोऽहमिन्द्रस्य वचनान्नियोगादर्जुनस्य च। रक्षमाणो भयेभ्यस्त्वां चरिष्यामि त्वया सह॥<br><br>3876: द्विस्तीर्थानि मया पूर्वं दृष्टानि कुरुनन्दन। इदं तृतीयं द्रक्ष्यामि तान्येव भवता सह॥<br><br>3877: इयं राजर्षिभिर्याता पुण्यकृद्भिर्युधिष्ठिर। मन्वादिभिर्महाराज तीर्थयात्रा भयापहा॥<br><br>3878: नानृजुर्नाकृतात्मा च नाविद्यो न च पापकृत्। स्नाति तीर्थेषु कौरव्य न च वक्रमतिर्नरः॥<br><br>3879: त्वं तुधर्ममतिर्नित्यंधर्मज्ञः सत्यसंगरः। विमुक्तः सर्वसङ्गेभ्यो भूय एव भविष्यसि॥<br><br>3880: यथा भागीरथो राजा राजानश्च गयादयः। यथा ययातिः कौन्तेय तथा त्वमपि पाण्डव॥<br><br>3881: युधिष्ठिर उवाच न हर्षात् सम्प्रपश्यामि वाक्यस्यास्योत्तरं क्वचित्। स्मरेद्धि देवराजो यं को नामाभ्यधिकस्ततः॥<br><br>3882: भवता संगमो यस्य भ्राता चैवधनंजयः। वासवः स्मरते यस्य को नामाभ्यधिकस्ततः॥<br><br>3883: यच्च मां भगवानाह तीर्थानां दर्शनं प्रति। धौम्यस्य वचनादेषा बुद्धिः पूर्वं कृतव मे॥<br><br>3884: तद् यदा मन्यसे ब्रह्मन् गमनं तीर्थदर्शने। तदैव गन्तास्मि तीर्थान्येष मे निश्चयः परः॥<br><br>3885: वैशम्पायन उवाच गमने कृतबुद्धिं तु पाण्डवं लोमशोऽब्रवीत्। लघुर्भव महाराज लघुः स्वैरं गमिष्यसि॥<br><br>3886: युधिष्ठिर उवाच भिक्षाभुजो निवर्तन्तां ब्राह्मणा यतयश्च ये। क्षुत्तृडध्वश्रमायासशीतार्तिमसहिष्णवः॥<br><br>3887: ते सर्वे विनिवर्तन्तां ये च मिष्टभुजो द्विजाः। पक्वान्नलेह्यपानानां मांसानां च विकल्पकाः॥<br><br>3888: तेऽपि सर्वे निवर्तन्ता ये च सूदानुयायिनः। मया यथोचिताजीव्यैः संविभक्ताश्च वृत्तिभिः॥<br><br>3889: चाप्यनुरताः पौरा राजभक्तिपुरः सराः। धृतराष्ट्र महाराजमभिगच्छन्तु ते च वै॥<br><br>3890: स दास्यति यथाकालमुचिता यस्य या भृतिः। स चेद् यथोचितां वृत्तिं न दद्यान्मनुजेश्वरः॥<br><br>3891: अस्मत्प्रियहितार्थाय पाञ्चाल्यो वः प्रदास्यति॥<br><br>3892: वैशम्पायन उवाच ततो भूयिष्ठशः पौरा गुरुभारप्रपीडिताः। विप्राश्च यतयो मुख्या जग्मुर्नागपुरं प्रति॥<br><br>3893: तान् सर्वान्धर्मराजस्य प्रेम्णा राजाम्बिकासुतः। प्रतिजग्राह विधिवद्धनैश्च समतर्पयत्॥<br><br>3894: ततः कुन्तीसुतो राजा लघुभिाह्मणैः सह। लोमशेन च सुप्रीतस्त्रिरात्रं काम्यकेऽवसत्॥<br><br>3895: वैशम्पायन उवाच ततः प्रयान्तं कौन्तेयं ब्राह्मणा वनवासिनः। अभिगम्य तदा राजन्निदं वचनमबृदन्॥<br><br>3896: राजस्तीर्थानि गन्तासि पुण्यानि भ्रातृभिः सह। ऋषिणा चैव सहितो लोमशेन महात्मना॥<br><br>3897: अस्मानपि महाराज नेतुमर्हसि पाण्डव। अस्माभिर्हि न शक्यानि त्वदृते तानि कौरव॥<br><br>3898: श्वापदैरुपसृष्टानि दुर्गाणि विषमाणि च। अगम्यानि नरैरल्पैस्तीर्थानि मनुजेश्वर॥<br><br>3899: भवतो भ्रातरः शूराधनुर्धरवसः सदा। भवद्भिः पालिताः शूरैर्गच्छामो वयमप्युत॥<br><br>3900: भवत्प्रसादाद्धि वय प्राप्नुयाम सुखं फलम्। तीर्थानां पृथिवीपाल वनानां च विशाम्पते॥<br><br>3901: तव वीर्यपरित्राताः शुद्धास्तीर्थपरिप्लुताः। भवेमधूतपाप्मानस्तीर्थसंदर्शनानृप॥<br><br>3902: भवानपि नरेन्द्रस्य कार्तवीर्यस्य भारत। अष्टकस्य च राजर्लोमपादस्य चैव ह॥<br><br>3903: भरतस्य च वीरस्य सार्वभौमस्य पार्थिव। ध्रुवं प्राप्स्यसि दुष्प्रापॉल्लोकांस्तीर्थपरिप्लुतः॥<br><br>3904: प्रभासादीनि तीर्थानि महेन्द्रादींश्च पर्वतान्। गङ्गाद्याः सरितश्चैव प्लक्षादींश्च वनस्पतीन्॥<br><br>3905: त्वया सह महीपाल द्रष्टुमिच्छामहे वयम्। यदि ते ब्राह्मणेष्वस्ति काचित् प्रीतिर्जनाधिप। ॥<br><br>3906: कुरु क्षिप्रं वचोऽस्माकं ततः श्रेयोऽभिपत्स्यसे। तीर्थानि हि महाबाहो तपोविघ्नकरैः सदा॥<br><br>3907: अनुकीर्णानि रक्षोभिस्तेभ्यो नस्त्रातुमर्हसि। तीर्थान्युक्तानिधौम्येन नारदेन चधीमता॥<br><br>3908: यान्युवाच च देवर्षिर्लोमशः सुमहातपाः। विधिवत् तानि सर्वाणि पर्यटस्व नराधिप॥<br><br>3909: धूतपाप्मा सहास्माभिर्लोमशेनाभिपालितः। स राजा पूज्यमानस्तैर्हर्षादश्रुपरिप्लुतः॥<br><br>3910: भीमसेनादिभिवीरैर्धातृभिः परिवारितः। बाढमित्यब्रवीत् सर्वांस्तानृषीन् पाण्डवर्षभः॥<br><br>3911: लोमशं समनुज्ञाप्यधौम्यं चैव पुरोहितम्। ततः स पाण्डवश्रेष्ठो भ्रातृभिः सहितो वशी॥<br><br>3912: द्रौपद्या चानवद्याझ्या गमनाय मनो दधे। अथ व्यासो महाभागस्तथा पर्वतनारदौ॥<br><br>3913: काम्यके पाण्डवं द्रष्टुं समाजग्मुर्मनीषिणः। तेषां युधिष्ठिरो राजा पूजां चक्रे यथाविधि। सत्कृतास्ते महाभागा युधिष्ठिरमथाब्रुवन्॥<br><br>3914: ऋषय ऊचुः युधिष्ठिर यमौ भीम मनसा कुरुतार्जवम्। मनसा कृतशौचा वै शुद्धास्तीर्थानि यास्यथ॥<br><br>3915: शरीरनियमं प्राहुर्ब्राह्मणा मानुषं व्रतम्। मनोविशुद्धां बुद्धिं च दैवमाहुव्रतं द्विजाः॥<br><br>3916: मनो ह्यदुष्टं शौचाय पर्याप्तं वै नराधिप। मैत्री बुद्धिं समास्थाय शुद्धास्तीर्थानि द्रक्ष्यथ॥<br><br>3917: ते यूयं मानसैः शुद्धाः शरीरनियमव्रतैः। दैवं व्रतं समास्थाय यथोक्तं फलमाप्स्यथ॥<br><br>3918: ते तथेति प्रतिज्ञाय कृष्णया सह पाण्डवाः। कृतस्वस्त्ययनाः सर्वे मुनिभिर्दिव्यमानुषैः। । लोमशस्योपसंगृह्य पादौ द्वैपायनस्य च। नारदस्य च राजेन्द्र देवर्षेः पर्वतस्य च॥<br><br>3919: ॥<br><br>3920: धौम्येन सहिता वीरास्तथा तैर्वनवासिभिः। मार्गशीर्ध्यामतीतायां पुष्येण प्रययुस्ततः॥<br><br>3921: कठिनानि समादाय चीराजिनजटाधराः। अभेद्यैः कवचैर्युक्तास्तीर्थान्यन्वचरंस्ततः॥<br><br>3922: इन्द्रसेनादिभिर्भूत्यै रथैः परिचतुर्दशैः। महानसव्यापृतैश्च तथान्यैः परिचारकैः॥<br><br>3923: सायुधा बद्धनिस्त्रिशास्तूणवन्तः समार्गणाः। प्राङ्मुखाः प्रययुर्वीराः पाण्डवा जनमेजय॥<br><br>3924: युधिष्ठिर उवाच न वै निगुणमात्मानं मन्ये देवर्षिसत्तम। तथास्मि दुःखसंतप्तो यथा नान्यो महीपतिः॥<br><br>3925: परांश्च निर्गुणान् मन्ये न चधर्मगतानपि। ते च लोमश लोकेऽस्मिन्नृध्यन्ते केन हेतुना॥<br><br>3926: लोमश उवाच नात्र दुःखं त्वया राजन् कार्यं पार्थ कथंचन। यदधर्मेण वर्धेयुरधर्मरुचयो जनाः॥<br><br>3927: वर्धत्यधर्मेण नरस्ततो भद्राणि पश्यति। ततः सपत्नाञ्जयति समूलस्तु विनश्यति॥<br><br>3928: मया हि दृष्टा दैतेया दानवाश्च महीपते। वर्धमाना ह्यधर्मेण क्षयं चोपगताः पुनः॥<br><br>3929: पुरा देवयुगे चैव हृष्टं सर्वं मया विभो। अरोचयन् सुराधर्मधर्म तत्यजिरेऽसुराः॥<br><br>3930: तीर्थानि देवा विविशु विशन् भारतासुराः। तानधर्मकृतो दर्पः पूर्वमेव समाविशत्॥<br><br>3931: दर्पान्मानः समभवन्मानात् क्रोधो व्यजायत। क्रोधादह्रीस्ततोऽलज्जा वृत्तं तेषां ततोऽनशत्॥<br><br>3932: तानलज्जान् गतह्रीकान् हीनवृत्तान् वृथाव्रतान्। क्षमा लक्ष्मीः स्वधर्मश्च न चिरात् प्रजहुस्ततः॥<br><br>3933: लक्ष्मीस्तु देवानगमदलक्ष्मीरसुरान् नृप। तानलक्ष्मी समाविष्टान् दर्पोपहतचेतसः॥<br><br>3934: दैतेयान् दानवांश्चैव कलिरप्याविशत् ततः। तानलक्ष्मीसमाविष्टान् दानवान् कलिना हतान्॥<br><br>3935: दभिभूतान् कौन्तेय क्रियाहीनानचेतसः। मानाभिभूतानचिराद् विनाशः समपद्यत॥<br><br>3936: निर्यशस्कास्तथा दैत्याः कृत्स्नशो विलयं गताः। देवास्तु सागरांश्चैव सरितश्च सरांसि च॥<br><br>3937: अभ्यगच्छन्धर्मशीला: पुण्यान्यायतनानि च। तपोभिः क्रतुभिर्दानैराशीर्वादैश्च पाण्डव॥<br><br>3938: प्रजहुः सर्वपापानि श्रेयश्च प्रतिपेदिरे। एवमादानवन्तश्च निरादानाश्च सर्वशः॥<br><br>3939: तीर्थान्यगच्छन् विबुधास्तेनापुभूतिमुत्तमाम्। तथा त्वमपि राजेन्द्र स्नात्वा तीर्थेषु सानुजः॥<br><br>3940: पुनर्वेत्स्यसि तां लक्ष्मीमेष पन्थाः सनातनः। यथेव हि नृगो राजा शिबिरौशीनरो यथा॥<br><br>3941: भगीरथो वसुमना गयः पूरुः पुरूरवाः। चरमाणास्तपो नित्यं स्पर्शनादम्भसश्च ते॥<br><br>3942: तीर्थाभिगमनात् पूता दर्शनाच्च महात्मनाम्। अलभन्त यशः पुण्यंधनानि च विशाम्पते॥<br><br>3943: तथा त्वमपि राजेन्द्र लब्धासि विपुलां श्रियन्त। यथा चेक्ष्वाकुरभवत् सपुत्रजनबान्धवः॥<br><br>3944: मुचुकुन्दोऽथ मान्धाता मरुत्तश्च महीपतिः। कीर्ति पुण्यामविन्दन्त यथा देवास्तपोबलात्॥<br><br>3945: देवर्षयश्च कात्स्न्येन तथा त्वमपि वेत्स्यसि। धार्तराष्ट्रास्त्वधर्मेण मोहेन च वशीकृताः। न चिराद् वै विनइक्ष्यन्ति दैत्या इव न संशयः॥<br><br>3946: वैशम्पायन उवाच ते तथा सहिता वीरा वसन्तस्तत्र तत्र ह। क्रमेण पृथिवीपाल नैमिषारण्यमागताः॥<br><br>3947: ततस्तीर्थेषु पुण्येषु गोमत्याः पाण्डवा नृप। कृताभिषेकाः प्रददुर्गाश्च वित्तं च भारत॥<br><br>3948: तत्र देवान् पितॄन् विप्रांस्तर्पयित्वा पुनः पुनः। कन्यातीर्थेऽश्वतीर्थे च गवां तीर्थे च भारत। कालकोट्यां वृषप्रस्थे गिरावुष्य च पाण्डवाः॥<br><br>3949: बाहुदायां महीपाल चक्रुः सर्वेऽभिषेचनम्। प्रयागे देवयजने देवानां पृथिवीपते॥<br><br>3950: ऊषुराप्लुत्य गात्राणि तपश्चातस्थुरुत्तमम्। गङ्गयामुनयोश्चैव संगमे सत्यसंगराः॥<br><br>3951: विपाप्मानो महात्मानो विप्रेभ्यः प्रददुर्वसु। तपस्विजनजुष्टां च ततो वेदी प्रजापतेः॥<br><br>3952: जग्मुः पाण्डुसुता राजन् ब्राह्मणैः सह भारत। तत्र ते न्यवसन् वीरास्तपश्चातस्थुरुत्तमम्॥<br><br>3953: संतर्पयन्तः सततं वन्येन हविषा द्विजान्। ततो महीधरं जग्मुर्धर्मज्ञेनाभिसंस्कृतम्॥<br><br>3954: राजर्षिणा पुण्यकृता गयेनानुपमद्युते। नगो गयशिरो यत्र पुण्या चैव महानदी॥<br><br>3955: वानीरमालिनी रम्या नदी पुलिनशोभिता। दिव्यं पवित्रकूटं च पवित्रंधरणीधरम्॥<br><br>3956: ऋषिजुष्टं सुपुण्यं तत् तीर्थं ब्रह्मसरोत्तमम्। अगस्त्यो भगवान् यत्र गतो वैवस्वतं प्रति॥<br><br>3957: उवास च स्वयं तत्रधर्मराजः सनातनः। सर्वासां सरितां चैव समुद्भेदो विशाम्पते॥<br><br>3958: यत्र संनिहितो नित्यं महादेवः पिनाकधृक्। तत्र ते पाण्डवा वीराश्चातुर्मास्यैस्तदेजिरे॥<br><br>3959: ऋषियज्ञेन महता यत्राक्षयवटो महान्। अक्षये देवयजने अक्षयं यत्र वै फलम्॥<br><br>3960: ते तु तत्रोपवासांस्तु चक्रुनिश्चितमानसाः। ब्राह्मणास्तत्र शतशः समाजग्मुस्तपोधनाः॥<br><br>3961: चातुर्मास्येनायजन्त आर्षेण विधिना तदा। तत्र विद्यातपोवृद्धा ब्राह्मणा वेदपारगाः। कथां प्रचक्रिरे पुण्यां सदसिस्था महात्मनाम्॥<br><br>3962: तत्र विद्याव्रतस्तातः कौमारं व्रतमास्थितः। शमथोऽकथयद् राजन्नामूर्तरयसं गयम्॥<br><br>3963: शमथ उवाच अमूर्तरयसः पुत्रो गयो राजर्षिसत्तमः। पुण्यानि यस्य कर्माणि तानि मे शृणु भारत॥<br><br>3964: यस्य यज्ञो बभूवेह बह्वन्नो बहुदक्षिणः। यत्रानपर्वता राजशतशोऽथ सहस्रशः॥<br><br>3965: घृतकुल्याश्च दध्नश्च नद्यो बहुशतास्तथा। व्यञ्जनानां प्रवाहाश्च महार्हाणां सहस्रशः॥<br><br>3966: अहन्यहनि चाप्येवं याचतां सम्प्रदीयते। अन्ये च ब्राह्मणा राजन् भुञ्जतेऽन्नं सुसंस्कृतम्॥<br><br>3967: तत्र वै दक्षिणाकाले ब्रह्मघोषो दिवं गतः। न च प्रज्ञायते किंचिद् ब्रह्मशब्देन भारत॥<br><br>3968: पुण्येन चरता राजन् भूर्दिशः खं नभस्तथा। आपूर्णमासीच्छब्देन तदप्यासीन्महाद्भुतम्॥<br><br>3969: यत्र स्म गाथा गायन्ति मनुष्या भरतर्षभ। अन्नपानैः शुभैस्तृप्ता देशे देशे सुवर्चसः॥<br><br>3970: गयस्य यज्ञे के त्वद्य प्राणिनो भोक्तुमीप्सवः। तत्र भोजनशिष्टस्य पर्वताः पञ्चविंशतिः॥<br><br>3971: न तत् पूर्वे जनाचक्रुर्न करिष्यन्ति चापरे। गयो यदकरोद् यज्ञे राजर्षिरमितद्युतिः॥<br><br>3972: कथं तु देवा हविषा गयेन परितर्पिताः। पुनः शक्ष्यन्त्युपादातुमन्यैर्दत्तानि कानिचित्॥<br><br>3973: सिकता वा यथा लोके यथा वा दिवि तारकाः। यथा वा वर्षतोधारा असंख्येयाः स्म केनचित्। तथा गणयितुं शक्या गययज्ञे न दक्षिणाः॥<br><br>3974: एवंविधा: सुबहवस्तस्य यज्ञा महीपतेः। बभूवुरस्य सरसः समीपे कुरुनन्दन॥<br><br>3975: वैशम्पायन उवाच ततः सम्प्रस्थितो राजा कौन्तेयो भूरिदक्षिणः। अगस्त्याश्रममासाद्य दुर्जयायामुवास हा॥<br><br>3976: तत्रैव लोमशं राजा पप्रच्छ वदतां वरः। अगस्त्येनेह वातापिः किमर्थमुपशामितः॥<br><br>3977: आसीद्वा किं प्रभावश्च स दैत्यो मानवान्तकः। किमर्थं चोदितो मन्युरगस्त्यस्य महात्मनः॥<br><br>3978: लोमश उवाच इल्वलो नाम दैतेय आसीत् कौरवनन्दन। मणिमत्यां पुरि पुरा वातापिस्तस्य चानुजः॥<br><br>3979: स ब्राह्मणं तपोयुक्तमुवाच दितिनन्दनः। पुत्रं मे भगवानेकमिन्द्रतुल्यं प्रयच्छतु॥<br><br>3980: तस्मै स ब्राह्मणो नादात् पुत्रं वासवसम्मितम्। चुक्रोध सोऽसुरस्तस्य ब्राह्मणस्य ततो भृशम्॥<br><br>3981: तदाप्रभृति राजेन्द्र इल्वलो ब्रह्महासुरः। मन्युमान् भ्रातरं छागं मायावी ह्यकरोत् ततः॥<br><br>3982: मेघरूपी च वातापि: कामरूप्यभवत् क्षणात्। संस्कृत्य च भोजयति ततो विप्रं जिघांसति॥<br><br>3983: स चाह्वयति यं वाचा गतं वैवस्वतक्षयम्। स पुनर्देहमास्थाय जीवन् स्म प्रत्यदृश्यत॥<br><br>3984: ततो वातापिमसुरं छागं कृत्वा सुसंस्कृतम्। तं ब्राह्मणं भोजयित्वा पुनरेव समाह्वयत्॥<br><br>3985: तामिल्वलेन महता स्वरेण वाचमीरिताम्। श्रुत्वातिमायो बलवान् क्षिप्रं ब्राह्मणकण्टकः॥<br><br>3986: तस्य पार्श्व विनिर्भिद्य ब्राह्मणस्य महासुरः। वातापिः प्रहसन् राजन् निश्चक्राम विशाम्पते॥<br><br>3987: एवं स ब्राह्मणान् राजन् भोजयित्वा पुनः पुनः। हिंसयामास दैतेय इल्वलो दुष्टचेतनः॥<br><br>3988: अगस्त्यश्चापि भगवानेतस्मिन् काल एव तु। . पितृन् ददर्श गर्ने वै लम्बमानानधोमुखान्॥<br><br>3989: सोऽपृच्छल्लम्बमानांस्तान् भवन्त इव कम्पिताः। संतानहेतोरिति ते प्रत्यूचुर्ब्रह्मवादिनः॥<br><br>3990: ते तस्मै कथयामासुर्वयं ते पितरः स्वकाः। गर्तमेतमनुप्राप्ता लम्बामः प्रसवार्थिनः॥<br><br>3991: यदि नो जनयेथास्त्वमगस्त्यापत्यमुत्तमम्। स्यान्नोऽस्मान्निरयान्मोक्षस्त्वं च पुत्राप्नुया गतिम्॥<br><br>3992: स तानुवाच तेजस्वी सत्यधर्मपरायणः। करिष्ये पितरः कामं व्येतु वो मानसो जवरः॥<br><br>3993: ततः प्रसवसंतानं चिन्तयन् भगवानृषिः। आत्मनः प्रसवस्यार्थे नापश्यत् सदृशी स्त्रियम्॥<br><br>3994: स तस्य तस्य सत्त्वस्य तत् तदङ्गमनुत्तमम्। संगृह्य तत्समैरङ्गैर्निर्मिमे स्त्रियमुत्तमाम्॥<br><br>3995: स तां विदर्भराजस्य पुत्रार्थं तप्यतस्तपः। निर्मितामात्मनोऽर्थाय मुनिः प्रादान्महातपाः॥<br><br>3996: सा तत्र जज्ञे सुभगा विद्युत् सौदामनी यथा। विभ्राजमाना वपुषा व्यवर्धत शुभानना। ॥<br><br>3997: जातमात्रां च तां दृष्ट्वा वैदर्भः पृथिवीपतिः। प्रहर्षेण द्विजातिभ्यो न्यवेदयत भारत॥<br><br>3998: अभ्यनन्दन्त तां सर्वे ब्राह्मणा वसुधाधिप। लोपामुद्रेति तस्याश्च चक्रिरे नाम ते द्विजाः॥<br><br>3999: ववृधे सा महाराज बिभ्रती रूपमुत्तमम्। अप्स्विवोत्पलिनी शीघ्रमग्नेरिव शिखा शुभा। ॥<br><br>4000: तां यौवनस्थां राजेन्द्र शतं कन्याः स्वलंकृताः। दास्यः शतं च कल्याणीमुपातस्थुर्वशानुगाः॥<br><br>4001: सा स्म दासीशतवृता मध्ये कन्याशतस्य च। आस्ते तेजस्विनी कन्या रोहिणीव दिवि प्रभा॥<br><br>4002: यौवनस्थामपि च तां शीलाचारसमन्विताम्। न वव्रे पुरुषः कश्चिद् भयात् तस्य महात्मनः॥<br><br>4003: सा तु सत्यवती कन्या रूपेणाप्सरसोऽप्यति। तोषयामास पितरं शीलेन स्वजनं तथा॥<br><br>4004: वैदर्भी तु तथायुक्तां युवतीं प्रेक्ष्य वै पिता। मनसा चिन्तयामास कस्मै दद्यामिमां सुताम्॥<br><br>4005: लोमश उवाच यदा त्वमन्यतागस्त्यो गार्हस्थ्ये तां क्षमामिति। तदाभिगम्य प्रोवाच वैदर्भ पृथिवीपतिम्॥<br><br>4006: राजन् निवेशे बुद्धिर्मे वर्तते पुत्रकारणात्। वरये त्वां महीपाल लोपामुद्रां प्रयच्छ मे॥<br><br>4007: एवमुक्तः स मुनिना महीपालो विचेतनः। प्रत्याख्यानाय चाशक्तः प्रदातुं चैव नैच्छत॥<br><br>4008: ततः स भार्यामभ्येत्य प्रोवाच पृथिवीपतिः। महर्षिर्वीर्यवानेष क्रुद्धः शापाग्निना दहेत्॥<br><br>4009: तं तथा दुःखितं दृष्ट्वा सभार्यं पृथिवीपतिम्। लोपामुद्राभिगम्येदं काले वचनमब्रवीत्॥<br><br>4010: न मत्कृते महीपाल पीडामभ्येतुमर्हसि। प्रयच्छ मामगस्त्याय वाह्यात्मानं मया पितः॥<br><br>4011: दुहितुर्वचनाद् राजा सोऽगस्त्याय महात्मने। लोपामुद्रां ततः प्रादाद् विधिपूर्वं विशाम्पते॥<br><br>4012: प्राप्य भार्यामगस्त्यस्तु लोपामुद्रामभाषत। महार्हाण्युत्सृजैतानि वासांस्याभरणानि च॥<br><br>4013: ततः सा दर्शनीयानि महार्हाणि तनूनि च। समुत्ससर्ज रम्भोरुर्वसनान्यायतेक्षणा॥<br><br>4014: ततश्चीराणि जग्राह वल्कलान्यजिनानि च। समानवतचर्या च बभूवायतलोचना॥<br><br>4015: गङ्गाद्वारमथागम्य भगवानृषिसत्तमः। उग्रमातिष्ठत तपः सह पल्यानुकूलया॥<br><br>4016: सा प्रीता बहुमानाच्च पतिं पर्यचरत् तदा। अगस्त्यश्च परां प्रीति भार्यायामचरत् प्रभुः॥<br><br>4017: ततो बहुतिथे काले लोपामुद्रां विशाम्पते। तपसा द्योतितां स्नातां ददर्श भगवानृषिः॥<br><br>4018: स तस्याः परिचारेण शौचेन च दमेन च। श्रिया रूपेण च प्रीतो मैथुनायाजुहाव ताम्॥<br><br>4019: ततः सा प्राञ्जलिर्भूत्वा लज्जमानेव भाविनी। तदा सप्रणयं वाक्यं भगवन्तमथाब्रवीत्॥<br><br>4020: असंशयं प्रजाहेतोर्भार्यां पतिरविन्दत। या तु त्वयि मम प्रीतिस्तामृषे कर्तुमर्हसि॥<br><br>4021: यथा पितुर्गृहे विप्र प्रासादे शयनं मम। तथाविधे त्वं शयने मामुपैतुमिहार्हसि॥<br><br>4022: इच्छामि त्वां स्रग्विणं च भूषणैश्च विभूषितम्। उपसर्तुं यथाकामं दिव्याभरणभूषिता॥<br><br>4023: अन्यथा नोपतिष्ठेयं चीरकाषायवासिनी। नैवापवित्रो विप्रर्षे भूषणोऽयं कथंचन॥<br><br>4024: अगस्त्य उवाच न तेधनानि विद्यन्ते लोपामुद्रे तथा मम। यथाविधानि कल्याणि पितुस्तव सुमध्यमे॥<br><br>4025: लोपामुद्रोवाच ईशोऽसि तपसा सर्वं समाहर्तुं तपोधन। क्षणेन जीवलोके यद् वसु किंचन विद्यते॥<br><br>4026: अगस्त्य उवाच एवमेतद् यथाऽऽत्य त्वं तपोव्ययकरं तु तत्। यथा तु मे न नश्येत तपस्तन्मां प्रचोदय। ॥<br><br>4027: लोपामुद्रोवाच अल्पावशिष्टः कालोऽयमृतोर्मम तपोधन। न चान्यथाहमिच्छामि त्वामुपैतुं कथंचन॥<br><br>4028: न चापिधर्ममिच्छामि विलोप्तुं तु कथंचन। एवं तु मे यथाकाम सम्पादयितुमर्हसि॥<br><br>4029: अगस्त्य उवाच यद्येष कामः सुभगे तव बुद्ध्या विनिश्चितः। हर्तुं गछाम्यहं भद्रे चर काममिह स्थिता॥<br><br>4030: लोमश उवाच ततो जगाम कौरव्य सोऽगस्त्यो भिक्षितुं वसु। श्रुतर्वाणं महीपालं यं वेदाभ्यधिकं नृपः॥<br><br>4031: स विदित्वा तु नृपतिः कुम्भयोनिमुपागतम्। विषयान्ते सहामात्यः प्रत्यगृहणात् सुसत्कृतम्॥<br><br>4032: तस्मै चार्घ्यं यथान्यायमानीय पृथिवीपतिः। प्राञ्जलिः प्रयतो भूत्वा पप्रच्छागमनेऽर्थिताम्॥<br><br>4033: अगस्त्य उवाच वित्तार्थिनमनुप्राप्तं विद्धि मां पृथिवीपते। यथाशक्त्यविहिंस्यान्यान् संविभागं प्रयच्छ मे॥<br><br>4034: लोमश उवाच तत आयव्ययौ पूर्णौ तस्मै राजा न्यवेदयत्। अतो विद्वन्नुपादत्स्व यदत्र वसु मन्यसे॥<br><br>4035: तत आयव्ययौ दृष्ट्वा समौ सममतिर्द्विजः। सर्वथा प्राणिनां पीडामुपादानादमन्यत॥<br><br>4036: स श्रुतर्वाणमादाय नश्वमगमत् ततः। स च तौ विषयस्यान्ते प्रत्यगृहणाद् यथाविधि॥<br><br>4037: तयोरय॑ च पाद्यं च ब्रनश्वः प्रत्यवेदयत्। अनुज्ञाप्य च पप्रच्छ प्रयोजनमुपक्रमे॥<br><br>4038: अगस्त्य उवाच वित्तकामाविह प्राप्तौ विद्ध्यावां पृथिवीपते। यथाशक्त्यविहिस्यान्यान् संविभागं प्रयच्छ नौ॥<br><br>4039: लोमश उवाच तत आयव्ययौ पूर्णौ ताभ्यां राजा न्यवेदयत्। अतो ज्ञात्वा तु गृहणीतं यदत्र व्यतिरिच्यते॥<br><br>4040: तत आयव्ययौ दृष्ट्वा समौ सममतिर्द्विजः। सर्वथा प्राणिनां पीडामुपादानामन्यत॥<br><br>4041: पौरुकुत्सं ततो जग्मुस्त्रसदस्युं महाधनम्। अगस्त्यश्च श्रुतर्वा च ब्रधनश्वश्च महीपतिः॥<br><br>4042: त्रसदस्युस्तु तान् दृष्ट्वा प्रत्यगृहणाद् यथाविधि। अभिगम्य महाराज विषयान्ते महामनाः॥<br><br>4043: अर्चयित्वा यथान्यायमिक्ष्वाकू राजसत्तमः। समस्तांश्च ततोऽपृच्छत् प्रयोजनमुपक्रमे॥<br><br>4044: अगस्त्य उवाच वित्तकामानिह प्राप्तान् विद्धि नः पृथिवीपते। यथाशक्त्यविहिंस्यान्यान् संविभागं प्रयच्छ नः॥<br><br>4045: लोमश उवाच तत आयव्ययौ पूर्णौ तेषां राजा न्यवेदयत्। एतज्ज्ञात्वा ह्यपादध्वं यदत्र व्यतिरिच्यते॥<br><br>4046: तत् आयव्ययौ दृष्ट्वा समौ सममतिर्द्विजः। सर्वथा प्राणिनां पीडामुपादानादमन्यत॥<br><br>4047: ततः सर्वे समेत्याथ ते नृपास्तं महामुनिम्। इदमूचुर्महाराज समवेक्ष्य परस्परम्॥<br><br>4048: अयं वै दानवो ब्रह्मन्निल्वलो वसुमान् भुवि। तमतिक्रम्य सर्वेऽद्य वयं चार्थामहे वसु॥<br><br>4049: लोमश उवाच तेषां तदासीदुचितमिल्वलस्यैव भिक्षणम्। ततस्ते सहिता राजनिल्वलं समुपाद्रवन्॥<br><br>4050: लोमश उवाच इल्वलस्तान् विदित्वा तु महर्षिसहितान् नृपान्। उपस्थितान् सहामात्यो विषयान्ते ह्यपूजयत्॥<br><br>4051: तेषां ततोऽसुरश्रेष्ठस्त्वातिथ्यमकरोत् तदा। सुसंस्कृतेन कौरव्य भ्रात्रा वातापिना यदा॥<br><br>4052: ततो राजर्षयः सर्वे विषण्णा गतचेतसः। वातापिं संस्कृतं दृष्ट्वा मेषभूतं महासुरम्॥<br><br>4053: अथाब्रवीदगस्त्यस्तान् राजर्षीनृषिसत्तमः। विषादो वो न कर्तव्यो ह्यहं भोक्ष्ये महासुरम्॥<br><br>4054: धुर्यासनमथासाद्य निषसाद महानृषिः। तं पर्यवेषद् दैत्येन्द्र इल्वलः प्रहसन्निव॥<br><br>4055: अगस्त्य एव कृत्स्नं तु वातापिं वुभुजे ततः। भुक्तवत्यसुरोऽऽह्वानमकरोत् तस्य चेल्वलः॥<br><br>4056: ततो वायुः प्रादुरभूदधस्तस्य महात्मनः। शब्देन महता तात गर्जन्निव यथा घनः॥<br><br>4057: वातापे निष्क्रमस्वेति पुनः पुनरुवाच ह। तं प्रहस्याब्रवीद् राजन्नगस्त्यो मुनिसत्तमः॥<br><br>4058: कुतो निष्क्रमितुं शक्तो मया जीर्णस्तु सोऽसुरः। इल्वलस्तु विषण्णोऽभूद् दृष्ट्वा जीर्ण महासुरम्॥<br><br>4059: प्राञ्जलिश्च सहामात्यैरिदं वचनमब्रवीत्। किमर्थमुपयाताः स्थ ब्रूत किं करवाणि वः॥<br><br>4060: प्रत्युवाच ततोऽगस्त्यः प्रहसन्निल्वलं तदा। ईशं सुर विद्मस्त्वां वयं सर्वेधनेश्वरम्॥<br><br>4061: एते च नातिधनिनोधनार्थश्च महान् मम। यथाशक्त्यविहिंस्यान्यान् संविभागं प्रयच्छ नः॥<br><br>4062: ततोऽभिवाद्य तमृषिमिल्वलो वाम्यमब्रवीत्। दित्सितं यदि वेत्सि त्वं ततो दास्यामि ते वसु॥<br><br>4063: अगस्त्य उवाच गवां दशसहस्राणि राज्ञामेकैकशोऽसुर। तावदेव सुवर्णस्य दित्सितं ते महासुर॥<br><br>4064: मां ततो वै द्विगणं रथश्चैव हिरण्मयः। मनोजवौ वाजिनौ च दित्सितं ते महासुर॥<br><br>4065: लोमश उवाच जिज्ञास्यमानः स रथः कौन्तेयासीद्धिरण्मयः। ततः प्रव्यथितो दैत्यो ददावभ्यधिकं वसु॥<br><br>4066: विरावश्च सुरावश्च तस्मिन् युक्तौ रथे हयौ। ऊहतुः सवसूनाशु तावगस्त्याश्रमं प्रति॥<br><br>4067: अगस्त्येनाभ्यनुज्ञाता जग्मू राजर्षयस्तदा। कृतवांश्च मुनिः सर्वं लोपामुद्राचिकीर्षितम्॥<br><br>4068: लोपामुद्रोवाच कृतवानसि तत् सर्वं भगवन् मम काक्षितम्। उत्पादय सकृन्मह्यमपत्यं वीर्यवत्तरम्॥<br><br>4069: अगस्त्य उवाच तुष्टोऽहमस्मि कल्याणि तव वृत्तन शोभने। विचारणामपत्ये तु तव वक्ष्यामि तां शृणु। ॥<br><br>4070: सहस्रं तेऽस्तु पुत्राणां शतं वा दशसम्मितम्। दश वा शततुल्याः स्युरेको वापि सहस्रजित्॥<br><br>4071: लोपामुद्रोवाच सहस्रसम्मितः पुत्र एकोऽप्यस्तु तपोधन। एकोहि बहुभिः श्रेयान् विद्वान् साधुरसाधुभिः॥<br><br>4072: लोमश उवाच स तथेति प्रतिज्ञाय तया सम्भवन्मुनिः। समये समशीलिन्या श्रद्दावाञ्छ्रद्दधानया॥<br><br>4073: तत आधाय गर्भं तमगमद् वनमेव सः। तस्मिन् वनगते गर्भो ववृधे सप्त शारदान्॥<br><br>4074: सप्तमेऽब्दे गते चापि प्राच्यवत् स महाकविः। ज्वलन्निव प्रभावेण दृढस्युर्नाम भारत॥<br><br>4075: साङ्गोपनिषदान् वेदाञ्जपन्निव महातपाः। तस्य पुत्रोऽभवदृषेः स तेजस्वी महाद्विजः॥<br><br>4076: स बाल एव तेजस्वी पितुस्तस्य निवेशने। इध्मानां भारमाजहे इध्मवाहस्ततोऽभवत्॥<br><br>4077: तथायुक्तं तु तं दृष्ट्वा मुमुदे स मुनिस्तदा। एवं स जनयामास भारतापत्यमुत्तमम्॥<br><br>4078: लेभिरे पितरश्चास्य लोकान् राजन् यथेप्सितान्। तत अर्ध्वमयं ख्यातस्त्वगस्त्यस्याश्रमो भुवि॥<br><br>4079: प्राह्लादिरेवं वातापिरगस्त्येनोपशामितः। तस्यायमाश्रमो राजन् रमणीयैर्गुणैर्युतः॥<br><br>4080: एषा भागीरथी पुण्या देवगन्धर्वसेविता। वातेरिता पताकेव विराजति नभस्तले॥<br><br>4081: प्रतार्यमाणा कूटेषु यथा निम्नेषु नित्यशः। शिलातलेषु संत्रस्ता पन्नगेन्द्रवधूरिव॥<br><br>4082: दक्षिणां वै दिशं सर्वां प्लावयन्ती च मातृवत्। पूर्वं शम्भोर्जटाभ्रष्टा समुद्रमहिषी प्रिया। अस्यां नद्यां सुपुण्यायां यथेष्टमवगाह्यताम्॥<br><br>4083: युधिष्ठिर निबोधेदं त्रिषु लोकेषु विश्रुतम्। भृगोस्तीर्थं महाराज महर्षिगणसेवितम्॥<br><br>4084: यत्रोपस्पृष्टवान् रामो हृतं तेजस्तदाऽऽप्तवान्। अत्र त्वां भ्रातृभिः सार्धं कृष्णया चैव पाण्डव॥<br><br>4085: दुर्योधनहृतं तेजः पुनरादातुमर्हसि। कृतवैरेण रामेण यथा चोपहृतं पुनः॥<br><br>4086: वैशम्पायन उवाच स तत्र भ्रातृभिश्चैव कृष्णाया चैव पाण्डवः। स्नात्वा देवान् पितॄश्चैव तर्पयामास भारत॥<br><br>4087: तस्य तीर्थस्य रूपं वै दीप्ताद् दीप्ततरं बभौ। अप्रधृष्यतरवासीच्छात्रवाणां नरर्षभ॥<br><br>4088: अपृच्छच्चैव राजेन्द्र लोमशं पाण्डुनन्दनः। भगवन् किमर्थं रामस्य हृतमासीद् वपुः प्रभो। कथं प्रत्याहृतं चैव एतदाचक्ष्व पृच्छतः॥<br><br>4089: लोमश उवाच शृणु रामस्य राजेन्द्र भार्गवस्य चधीमतः। जातो दशरथस्यासीत् पुत्रो रामो महात्मनः॥<br><br>4090: विष्णुः स्वेन शरीरेण रावणस्य वधाय वै। पश्यामस्तमयोध्यायां जातं दाशरथिं ततः॥<br><br>4091: ऋचीकनन्दनो रामो भार्गवो रेणुकासुतः। तस्य दाशरथेः श्रुत्वा रामस्याक्लिष्टकर्मणः॥<br><br>4092: कौतूहलान्वितो रामस्त्वयोध्यामगमत् पुनः। धनुरादाय तद् दिव्यं क्षत्रियाणां निबर्हणम्॥<br><br>4093: जिज्ञासमानो रामस्य वीर्यं दाशरथेस्तदा। तं वै दशरथः श्रुत्वा विषयान्तमुपागतम्॥<br><br>4094: प्रेषयामास रामस्य रामं पुत्रं पुरस्कृतम्। स तमभ्यागतं दृष्ट्वा उद्यतास्त्रमवस्थितम्॥<br><br>4095: प्रहसनिव कौन्तेय रामो वचनमब्रवीत्। कृतकालं हि राजेन्द्रधनुरेतन्मया विभो॥<br><br>4096: समारोपय यत्नेन यदि शक्नोषि पार्थिव। इत्युक्तस्त्वाह भगवंस्त्वं नाधिक्षेप्तुमर्हसि॥<br><br>4097: नाहमप्यधमोधर्मे क्षत्रियाणां द्विजातिषु। इक्ष्वाकूणां विशेषेण बाहुवीर्ये न कत्थनम्॥<br><br>4098: तमेवंवादिनं तत्र रामो वचनमब्रवीत्। अलं वै व्यपदेशेनधनुरायच्छ राघव॥<br><br>4099: ततो जग्राह रोषेण क्षत्रियर्षभसूदनम्। रामो दाशरथिर्दिव्यं हस्ताद् रामस्य कार्मुकम्॥<br><br>4100: धनुरारोपयामास सलील इव भारत। ज्याशब्दमकरोच्चैव स्मयमानः स वीर्यवान्॥<br><br>4101: तस्य शब्दस्य भूतानि वित्रसन्त्यशनेरिव। अथाब्रवीत् तदा रामो रामं दाशरथिस्तदा॥<br><br>4102: इदमारोपितं ब्रह्मन् किमन्यत् करवाणि ते। तस्य रामो ददौ दिव्यं जामदग्न्यो महात्मनः। शरमाकर्णदेशान्तमयमाकृष्यतामिति॥<br><br>4103: लोमश उवाच एतच्छ्रुत्वाब्रवीद् रामः प्रदीप्त इव मन्युना। श्रूयते क्षम्यते चैव दर्पपूर्णोऽसि भार्गव॥<br><br>4104: त्वया ह्यधिगतं तेजः क्षत्रियेभ्यो विशेषतः। पितामहप्रसादेन तेन मां क्षिपसिध्रुवम्॥<br><br>4105: पश्य मां स्वेन रूपेण चक्षुस्ते वितराम्यहम्। ततो रामशरीरे वै रामः पश्यति भार्गवः॥<br><br>4106: आदित्यान् सवसून् रुद्रान् साध्यांश्च समरुद्गणान्। पितरो हुताशनश्चैव नक्षत्राणि ग्रहास्तथा॥<br><br>4107: गन्धर्वा राक्षसा यक्षा नद्यस्तीर्थानि यानि च। ऋषयो बालखिल्याश्च ब्रह्मभूताः सनातनाः॥<br><br>4108: देवर्षयश्च कात्स्न्र्येन समुद्राः पर्वतास्तथा। वेदाश्च सोपनिषदो वषट्कारैः सहाध्वरैः॥<br><br>4109: चेतोमन्ति च सामानिधनुर्वेदश्च भारत। मेघवृन्दानि वर्षाणि विद्युतश्च युधिष्ठिर॥<br><br>4110: ततः स भगवान् विष्णुस्तं वै बाणं मुमोच ह। शुष्काशनिसमाकीर्णं महोल्काभिश्च भारत॥<br><br>4111: पांसुवर्षेण महता मेघवर्षेश्च भूतलम्। भूमिकम्पैश्च निर्घातै दैश्च विपुलैरपि॥<br><br>4112: स रामं विह्वलं कृत्वा तेजश्चाक्षिष्य केवलम्। आगच्छज्ज्वलितो बाणो रामबाहुप्रचोदितः॥<br><br>4113: स तु विह्वलतां गत्वा प्रतिलभ्य च चेतनाम्। रामः प्रत्यागतप्राणः प्राणमद् विष्णुतेजसम्॥<br><br>4114: विष्णुना सोऽभ्यनुज्ञातो महेन्द्रमगमत् पुनः। भीतस्तु तत्र न्यवसद् व्रीडितस्तु महातपाः॥<br><br>4115: ततः संवत्सरेऽतीते हतौजसमवस्थितम्। निर्मदं दुःखितं दृष्ट्वा पितरो राममब्रुवन्॥<br><br>4116: पितर ऊचुः न वै सम्यगिदं पुत्र विष्णुमासाद्य वै कृतम्। स हि पूज्यश्च मान्यश्च त्रिषु लोकेषु सर्वदा॥<br><br>4117: गच्छ पुत्र नदी पुण्यां वधूसरकृताह्वयाम्। तत्रोपस्पृश्य तीर्थेषु पुनर्वपुरवाप्स्यसि॥<br><br>4118: दीप्तोदं नाम तत् तीर्थं यत्र ते प्रपितामहः। भृगुर्देवयुगे राम तप्तवानुत्तमं तपः॥<br><br>4119: तत् तथा कृतवान् रामः कौन्तेय वचनात् पितुः। प्राप्तवांश्च पुनस्तेजस्तीर्थेऽस्मिन् पाण्डुनन्दन॥<br><br>4120: एतदीदृशकं तात रामेणाक्लिष्टकर्मणा। प्राप्तमासीन्महाराज विष्णुमासाद्य वै पुरा॥<br><br>4121: युधिष्ठिर उवाच भूय एवाहमिच्छामि महर्षेस्तस्यधीमतः। कर्मणां विस्तरं श्रोतुमगस्त्यस्य द्विजोत्तम॥<br><br>4122: लोमश उवाच शृणु राजन् कथां दिव्यामद्भुतामतिमानुषीम्। अगस्त्यस्य महाराज प्रभावममितौजसः॥<br><br>4123: आसन् कृतयुगे घोरा दानवा युद्धदुर्मदाः। कालकेया इति ख्याता गणाः परमदारुणाः॥<br><br>4124: ते तु वृत्रं समाश्रित्य नानाप्रहरणोद्यताः। समन्तात् पर्यधावन्त महेन्द्रप्रमुखान् सुरान्॥<br><br>4125: ततो वृत्रवधे यत्नमकुर्वंस्त्रिदशाः पुरा। पुरंदरं पुरस्कृत्य ब्रह्माणमुपतस्थिरे॥<br><br>4126: कृताञ्जलींस्तु तान् सर्वान् परमेष्ठीत्युवाच ह। विदितं मे सुराः सर्वं यद् वः कार्यं चिकीर्पितम्॥<br><br>4127: तमुपायं प्रवक्ष्यामि यथा वृत्रं वधिष्यथा दधीच इति विख्यातो महानृषिरुदारधीः॥<br><br>4128: तं गत्वा सहिताः सर्वे वरं वै सम्प्रयाचत। स वो दास्यतिधर्मात्मा सुप्रीतेनान्तरात्मना॥<br><br>4129: स वाच्यः सहितैः सर्वैर्भवद्भिर्जयकाक्षिभिः । स्वान्यस्थीनि प्रयच्छेति त्रैलोक्यस्य हिताय वै॥<br><br>4130: स शरीरं समुत्सृज्य स्वान्यस्थीनि प्रदास्यति। तस्यास्थिभिर्महाघोरं वज्रं संस्क्रियतां दृढम्॥<br><br>4131: महच्छत्रुहणं घोरं षडधे भीमनिःस्वनम्। तेन वज्रेण वै वृत्रं वधिष्यति शतक्रतुः॥<br><br>4132: एतद् वः सर्वमाख्यातं तस्माच्छीघ्रं विधीयताम्। एवमुक्तास्ततो देवा अनुज्ञाप्य पितामहम्॥<br><br>4133: नारायणं पुरस्कृत्य दधीचस्याश्रमं ययुः। सरस्वत्याः परे पारे नानादुमलतावृतम्॥<br><br>4134: षट्पदोद्गीतनिनदैविघुष्टं सामगैरिव। पुंस्कोकिलरवोन्मिश्रं जीवं जीवकनादितम्॥<br><br>4135: महिषैश्च वराहैश्च सृमरैश्चमरैरपि। तत्र तत्रानुचरितं शार्दूलभयवर्जितैः॥<br><br>4136: करेणुभिर्वारणैश्च प्रभिन्नकरटामुखैः। सरोऽवगाडैः क्रीडद्भिः समन्तादनुनादितम्॥<br><br>4137: सिंहव्यात्रैर्महानादानदगिरनुनादितम्। अपरैश्चापि संलीनैर्गुहाकन्दरशायिभिः॥<br><br>4138: तेषु तेष्ववकाशेषु शोभितं सुमनोरमम्। त्रिविष्टपसमप्रख्यं दधीचाश्रममागमन्॥<br><br>4139: तत्रापश्यन् दधीचं ते दिवाकरसमद्युतिम्। जाज्वल्यमानं वपुषा यथा लक्ष्या पितामहम्॥<br><br>4140: तस्य पादौ सुरा राजन्नभिवाद्य प्रणम्य च। अयाचन्त वरं सर्वं यथोक्तं परमेष्ठिना॥<br><br>4141: ततो दधीचः परमप्रतीतः सुरोत्तमांस्तानिदमभ्युवाच। करोमि यद् वो हितमद्य देवाः स्वं चापि देहं स्वयमुत्सृजामि॥<br><br>4142: स एवमुक्त्वा द्विपदां वरिष्ठः प्राणान् वशी स्वान् सहसोत्ससर्ज। ततः सुरास्ते जगृहुः परासोरस्थीनि तस्याथ यथोपदेशम्॥<br><br>4143: स्त्वष्टारमागम्य तमर्षमूचुः। त्वष्टा तु तेषां वचनं निशम्य प्रहृष्टरूपः प्रयतः प्रयत्नात्॥<br><br>4144: चकार वज्रं भृशमुचरूपं कृत्वा च शक्रं स उवाच हृष्टः। अनेन वज्रप्रवरेण देव भस्मीकुरुष्वाद्य सुरारिमुचम्॥<br><br>4145: ततो हतारिः सगणः सुखं वै प्रशाधि कृत्स्नं त्रिदिवं दिविष्ठः। त्वष्ट्रा तथोक्तस्तु पुरंदरस्तद् वज्रं प्रहृष्टः प्रयतो ह्यगृहणात्॥<br><br>4146: लोमश उवाच ततः स वज्री बलिभिर्दैवतैरभिरक्षितः। आससाद ततो वृत्रं स्थितमावृत्य रोदसी॥<br><br>4147: कालकेयैर्महाकायैः समन्तादभिरक्षितम्। समुद्यतप्रहरणैः सशृङ्गैरिव पर्वतैः॥<br><br>4148: ततो युद्धं समभवद् देवानां दानवैः सह। मुहूर्तं भरतश्रेष्ठ लोकत्रासकरं महत्॥<br><br>4149: उद्यतप्रतिपिष्टानां खङ्गानां वीरबाहुभिः। आसीत् सुतुमुलः शब्दः शरीरेष्वभिपात्यताम्॥<br><br>4150: शिरोभिः प्रपतद्भिश्चाप्यन्तरिक्षान्महीतलम्। तालैरिव महाराज वृन्ताद् भ्रष्टैरदृश्यत॥<br><br>4151: ते हेमकवचा भूत्वा कालेयाः परिघायुधाः। त्रिदशानभ्यवर्तन्त दावदग्धा इवाद्रयः॥<br><br>4152: तेषां वेगवतां वेगं साभिमानं प्रधावताम्। न शेकुस्त्रिदशाः सोढुं ते भग्नाः प्राद्रवन् भयात्॥<br><br>4153: तान् दृष्ट्वा द्रवतो भीतान् सहस्राक्षः पुरंदरः। वृत्रे विवर्धमाने च कश्मलं महदाविशत्॥<br><br>4154: कालेयभयसंत्रस्तो देवः साक्षात् पुरंदरः। जगाम शरणं शीघ्रं तं तु नारायणं प्रभुम्॥<br><br>4155: तं शक्रं कश्मलाविष्टं दृष्ट्वा विष्णुः सनातनः। स्वतेजो व्यदधाच्छने बलमस्य विवर्धयन्॥<br><br>4156: विष्णुना गोपितं शक्रं दृष्ट्वा देवगणास्ततः। सर्वे तेजः समादध्युस्तथा ब्रह्मर्षयोऽमलाः॥<br><br>4157: स समाप्यायितः शक्रो विष्णुना दैवतैः सह। ऋषिभिश्च महाभागैर्बलवान् समपद्यता॥<br><br>4158: ज्ञात्वा बलस्थं त्रिदशाधिपं तु ननाद वृत्रो महतो निनादान। तस्य प्रणादेनधरा दिशश्च खं द्यौर्नगाश्चापि चचाल सर्वम्॥<br><br>4159: ततो महेन्द्रः परमाभितप्तः श्रुत्वा रवं घोररूपं महान्तम्। भये निमग्नस्त्वरितो मुमोच वज्रं महत् तस्य वधाय राजन्॥<br><br>4160: स शक्रवज्राभिहतः पपात महासुरः काञ्चनमाल्यधारी। यथा महाशैलवरः पुरस्तात् स मन्दरो विष्णुकराद् विमुक्तः॥<br><br>4161: तस्मिन् हते दैत्यवरे भयातः शक्रः प्रदुद्राव सरः प्रवेष्टुम्। वज्रं स मेने न कराद् विमुक्तं वृत्रं भयाच्चापि हतं न मेने॥<br><br>4162: सर्वे च देवा मुदिताः प्रहृष्टा महर्षयश्चेन्द्रभिष्टुवन्तः। सर्वांश्च दैत्यांस्त्वरिताः समेत्य जघ्नुः सुरा वृत्रवधाभितप्तान्॥<br><br>4163: तैस्त्रास्यमानास्त्रिदशैः समेतैः समुद्रमेवाविविशुर्भयार्ताः। प्रविश्य चैवोदधिमप्रमेयं झषाकुलं नक्रसमाकुलं च॥<br><br>4164: स्त्रैलोक्यनाशार्थमभिस्मयन्तः। स्तांस्तानुपायानुपवर्णयन्ति॥<br><br>4165: तेषां तु तत्र क्रमकालयोगाद् घोरा मतिश्चिन्तयतां बभूव। स्तेषां विनाशः प्रथमं तु कार्यः॥<br><br>4166: लोका हि सर्वे तपसा ध्रियन्ते तस्मात् त्वरध्वं तपसः क्षयाय। ये सन्ति केचिच्च वसुंधरायां तपस्विनोधर्मविदश्च तज्ज्ञाः॥<br><br>4167: तेषां वधः क्रियतां क्षिप्रमेव तेषु प्रणष्टेषु जगत् प्रणष्टम्। एवं हि सर्वे गतबुद्धिभावा जगद्विनाशे परमप्रहृष्टाः॥<br><br>4168: दुर्गं समाश्रित्य महोमिमन्तं रत्नाकरं वरुणस्यालयं स्म॥<br><br>4169: लोमश उवाच समुद्रं ते समाश्रित्य वारुणं निधिसम्भसः। कालेयाः सम्प्रवर्तन्त त्रैलोक्यस्य विनाशने॥<br><br>4170: ते रात्रौ समभिक्रुद्धा भक्षयन्ति सदा मुनीन्। आश्रमेषु च ये सन्ति पुण्येष्वायतनेषु च॥<br><br>4171: वसिष्ठस्याश्रमे विप्रा भक्षितास्तैर्दुरात्मभिः। अशीतिः शतमष्टौ च नव चान्ये तपस्विनः॥<br><br>4172: च्यवनस्याश्रमं गत्वा पुण्यं द्विजनिषेवितम्। फलमूलाशनानां हि मुनीनां भक्षितं शतम्॥<br><br>4173: एवं रात्रौ स्म कुर्वन्ति विविशुश्चार्णवं दिवा। भरद्वाजाश्रमे चैव नियता ब्रह्मचारिणः॥<br><br>4174: वाय्वाहाराम्बुभक्षाश्च विंशतिः संनिषूदिताः। एवं क्रमेण सर्वांस्तानाश्रमान् दानवास्तदा॥<br><br>4175: निशायां परिबाधन्ते मत्ता भुजबलाश्रयात्। कालोपसृष्टाः कालेया घ्नन्तो द्विजगणान् बहून्॥<br><br>4176: न चैनानन्वबुध्यन्त मनुजा मनुजोत्तम। एवं प्रवृत्तान् दैत्यांस्तांस्तापसेषु तपस्विषु॥<br><br>4177: प्रभाते समदृश्यन्त नियताहारकर्शिताः। महीतलस्था मुनयः शरीरैर्गतजीवितैः॥<br><br>4178: क्षीणमांसैविरुधिरैर्विमज्जान्त्रैविसंधिभिः। आकीर्णैराबभौ भूमिः शङ्खानामिव राशिभिः॥<br><br>4179: कलशैविप्रविबैश्च सुवैर्भग्नैस्तथैव च। विकीर्णैरग्निहोत्रैश्च भूर्बभूव समावृता॥<br><br>4180: नि:स्वाध्यायवषट्कारं नष्टयज्ञोत्सवक्रियम्। जगदासीनिरुत्साहं कालेयभयपीडितम्॥<br><br>4181: एवं संक्षीयमाणाश्च मानवा मनुजेश्वर। आत्मत्राणपराभीताः प्राद्रवन्त दिशो भयात्॥<br><br>4182: केचिद् गुहा: प्रविविशुर्निर्झरांश्चापरे तथा। अपरे मरणोद्विग्ना भयात् प्राणान् समुत्सृजन्॥<br><br>4183: केचिदत्र महेष्वासाः शूराः परमहर्षिताः। मार्गमाणाः परं यत्नं दानवानां प्रचक्रिरे॥<br><br>4184: न चैतानधिजग्मुस्ते समुद्रं समुपाश्रितान्। श्रमं जग्मुश्च परममाजग्मुः क्षयमेव च॥<br><br>4185: जगत्युपशमं याते नष्टयज्ञोत्सवक्रिये। आजग्मुः परमामाति त्रिदशा मनुजेश्वर॥<br><br>4186: समेत्य समहेन्द्राश्च भयान्मन्त्रं प्रचक्रिरे। शरण्यं शरणं देवं नारायणमजं विभुम्॥<br><br>4187: तेऽभिगम्य नमस्कृत्य वैकुण्ठमपराजितम्। ततो देवाः समस्तास्ते तदोचुर्मधुसूदनम्॥<br><br>4188: त्वं न स्रष्टा च भर्ता च हर्ता च जगतः प्रभो। त्वया सृष्टमिदं विश्वं यच्चेङ्गं यच् नेङ्गति॥<br><br>4189: त्वया भूमिः पुरा नष्टा समुद्रात् पुष्करेक्षण। वाराहं वपुराश्रित्य जगदर्थे समुद्धृता॥<br><br>4190: आदिदैत्यो महावीर्यो हिरण्यकशिपुः पुरा। नारसिंहं वपुः कृत्वा सूदितः पुरुषोत्तम॥<br><br>4191: अवध्यः सर्वभूतानां बलिश्चापि महासुरः। वामनं वपुराश्रित्य त्रैलोक्याद् भ्रंशितस्त्वया॥<br><br>4192: असुरश्च महेष्वासो जम्भ इत्यभिविश्रुतः। यज्ञक्षोभकरः क्रूरस्त्वयैव विनिपातितः॥<br><br>4193: एवमादीनि कर्माणि येषां संख्या न विद्यते। अस्माकं भयभीतानां त्वं गतिर्मधुसूदन॥<br><br>4194: तस्मात् त्वां देवदेवेश लोकार्थं ज्ञापयामहे। रक्ष लोकांश्च देवांश्च शक्रं च महतो भयात्॥<br><br>4195: देवा ऊचुः तव प्रसादाद् वर्धन्ते प्रजाः सर्वाश्चतुर्विधाः। ता भाविता भावयन्ति हव्यकव्यैर्दिवौकसः। १। । लोका ह्येवं विवर्धन्ते ह्यन्योन्यं समुपाश्रिताः। त्वत्प्रसादान्निरुद्विग्नास्त्वयैव परिरक्षिताः॥<br><br>4196: इदं च समनुप्राप्तं लोकानां भयमुत्तमम्। न च जानीम केनेमे रात्रौ वध्यन्ति ब्राह्मणाः॥<br><br>4197: क्षीणेषु च ब्राह्मणेषु पृथिवी क्षयमेष्यति। ततः पृथिव्यां क्षीणायां त्रिदिवं क्षयमेष्यति॥<br><br>4198: त्वत्प्रसादान्महाबाहो लोकाः सर्वे जगत्पते। विनाशं नाधिगच्छेयुस्त्वया वै परिरक्षिताः॥<br><br>4199: विष्णुरुवाच विदितं मे सुराः सर्वं प्रजानां क्षयकारणम्। भवतां चापि वक्ष्यामि शृणुध्वं विगतज्वराः॥<br><br>4200: कालेय इति विख्यातो गणः परमदारुणः। तैश्च वृत्रं समाश्रित्य जगत् सर्वं प्रमाथितम्॥<br><br>4201: ते वृत्रं निहतं दृष्ट्वा सहस्राक्षेणधीमता। जीवितं परिरक्षन्तः प्रविष्टा वरुणालयम्॥<br><br>4202: ते प्रविश्योदधिं घोरं नक्रग्राहसमाकुलम्। उत्सादनार्थं लोकानां रात्रौ घ्नन्ति ऋषीनिह॥<br><br>4203: न तु शक्या: क्षयं नेतुं समुद्राश्रयगा हि ते। समुद्रस्य क्षये बुद्धिर्भवद्भिः सम्प्रधार्यताम्॥<br><br>4204: अगस्त्येन विना को हि शक्तोऽन्योऽर्णवशोषणे। अन्यथा हि न शक्यास्ते विना सागरशोषणम्॥<br><br>4205: एतच्छ्रुत्वा तदा देवा विष्णुना समुदाहृतम्। परमेष्ठिनमाज्ञाप्य अगस्त्यस्याश्रमं ययुः॥<br><br>4206: तत्रापश्यन् महात्मानं वारुणिं दीप्ततेजसम्। उपास्यमानमृषिभिर्देवैरिव पितामहम्॥<br><br>4207: तेऽभिगम्य महात्मानं मैत्रावरुणिमच्युतम्। आश्रमस्थं तपोराशि कर्मभिः स्वैरभिष्टुवन्॥<br><br>4208: देवा ऊचुः नहुषेणाभितप्तानां त्वं लोकानां गतिः पुरा। भ्रंशितश्च सुरैश्वार्यात् स्वर्लोकाल्लोककण्टकः॥<br><br>4209: क्रोधात् प्रवृद्धः सहसा भास्करस्य नगोत्तमः। वचस्तवानतिक्रामन् विन्ध्यः शैलो न वर्धते॥<br><br>4210: तमसा चावृते लोके मृत्युनाभ्यर्दिताः प्रजाः। त्वामेव नाथमासाद्य निर्वृत्तिं परमां गताः॥<br><br>4211: अस्माकं भयभीतानां नित्यशो भगवान् गतिः। ततस्त्वार्ताः प्रयाग्रमो वरं त्वां वरदो ह्यसि॥<br><br>4212: युधिष्ठिर उवाच किमर्थं सहसा विथ्यः प्रवृद्धः क्रोधमूर्छितः। एतदिच्छाम्यहं श्रोतुं विस्तरेण महामुने॥<br><br>4213: लोमश उवाच अद्रिराजं महाशैलं मेरुं कनकपर्वतम्। उदयास्तमने भानुः प्रदक्षिणमवर्तत॥<br><br>4214: तं तु दृष्ट्वा विध्यः शैल: सूर्यमथाब्रवीत्। यथा हि मेरुर्भवता नित्यशः परिगम्यते॥<br><br>4215: प्रदक्षिणश्च क्रियते मामेवं कुरु भास्कर। एवमुक्तस्ततः सूर्यः शैलेन्द्र प्रत्यभाषत॥<br><br>4216: नाहमात्मेच्छया शैलं करोम्येनं प्रदक्षिणम्। एष मार्गः प्रदिष्टो मे यैरिदं निर्मितं जगत्॥<br><br>4217: एवमुक्तस्ततः क्रोधात् प्रवृद्धः सहसाचलः। सूर्याचन्द्रमसोर्मागं रोद्भुमिच्छन् परंतप॥<br><br>4218: ततो देवाः सहिताः सर्व एव विन्ध्यं समागम्य महाद्रिराजम्। निवारयामासुरुपायतस्तं न च स्म तेषां वचनं चकार॥<br><br>4219: अथाभिजग्मुर्मुनिमाश्रमस्थं तपस्विनधर्मभृतां वरिष्ठम्। अगस्त्यमत्यद्भुतवीर्यवन्तं तं चार्थमूचुः सहिताः सुरास्ते॥<br><br>4220: देवा ऊचुः सूर्याचन्द्रमसोर्मागं नक्षत्राणां गतिं तथा। शैलराजो वृणोत्येष विन्ध्यः क्रोधवशानुगः॥<br><br>4221: तं निवारयितुं शक्तो नान्यः कश्चिद् द्विजोत्तम्। ऋते त्वां हि महाभाग तस्मादेनं निवारय॥<br><br>4222: तच्छ्रुत्वा वचनं विप्रः सुराणां शैलमभ्यगात्। सोऽभिगम्याब्रवीद् विन्ध्यं सदारः समुपस्थितः॥<br><br>4223: मार्गमिच्छाम्यहं दत्तं भवता पर्वतोत्तम। दक्षिणामभिगन्तास्मि दिशं कार्येण केनचित्॥<br><br>4224: यावदागमनं मह्यं तावत् त्वं प्रतिपालय। निवृत्ते मयि शैलेन्द्र ततो वर्धस्व कामतः॥<br><br>4225: एवं स समयं कृत्वा विन्ध्येनामित्रकर्शन। अद्यापि दक्षिणाद् देशाद् वारुणिर्न निवर्तते॥<br><br>4226: एतत् ते सर्वमाख्यातं यथा विन्ध्यो न वर्धते। अगस्त्यस्य प्रभावेण यन्मां त्वं परिपृच्छसि॥<br><br>4227: कालेयास्तु यथा राजन् सुरैः सर्वैर्निषूदिताः। अगस्त्याद् वरमासाद्य तन्मे निगदतः शृणु॥<br><br>4228: त्रिदशानां वचः श्रुत्वा मैत्रावरुणिरब्रवीत्। किमर्थमभियाताः स्थ वरं मत्तः कमिच्छथा एवमुक्तास्ततस्तेन देवता मुनिमब्रुवन्॥<br><br>4229: एवं त्वयेच्छाम कृतं हि कार्य महार्णवं पीयमानं महात्मन्। ततो वधिष्याम सहानुबन्धान् कालेयसंज्ञान् सुरविद्विषस्तान्॥<br><br>4230: त्रिदशानां वचः श्रुत्वा तथेति मुनिरब्रवीत्। करिष्ये भवतां कामं लोकानां च महत् सुखम्। । १९। एवमुक्त्वा ततोऽगच्छत् समुद्रं सरितां पतिम्। ऋषिभिश्च तपःसिद्धैः सार्धं देवैश्च सुव्रत॥<br><br>4231: मनुष्योरगगन्धर्वयक्षकिंपुरुषास्तथा। अनुजग्मुर्महात्मानं द्रष्टुकामास्तदद्भुतम्॥<br><br>4232: ततोऽभ्यगच्छन् सहिताः :स्वनम्। नृत्यन्तमिव चोर्मीभिर्वल्गन्तमिव वायुना॥<br><br>4233: हसन्तमिव फेनौधैः स्खलन्तं कन्दरेषु च। नानाग्राहसमाकीर्णं नानाद्विजगणान्वितम्॥<br><br>4234: अगस्त्यसहिता देवाः सगन्धर्वमहोरगाः। ऋषयश्च महाभागाः समासेदुर्महोदधिम्॥<br><br>4235: लोमश उवाच समुद्रं स समासाद्य वारुणिर्भगवानृषिः। उवाच सहितान् देवानृषींश्चैव समागतान्॥<br><br>4236: अहं लोकहितार्थं वै पिबामि वरुणालयम्। भवद्भिर्यदनुष्ठेयं तच्छीघ्रं संविधीयताम्॥<br><br>4237: एतावदुक्त्वा वचनं मैत्रावरुणिरच्युतः। समुद्रमपिबत् क्रुद्धः सर्वलोकस्य पश्यतः॥<br><br>4238: पीयमानं समुद्रं तं दृष्ट्वा सेन्द्रास्तदामराः। विस्मयं परमं जग्मुः स्तुतिभिश्चाप्यपूजयन्॥<br><br>4239: त्वं नस्त्राता विधाता च लोकानां लोकभावना त्वत्प्रसादात् समुच्छेदं न गच्छेत् सामरं जगत्॥<br><br>4240: स पूज्यमानस्त्रिदशैर्महात्मा गन्धर्वतूर्येषु नदत्सु सर्वशः। दिव्यैश्च पुष्पैरवकीर्यमाणो महार्णवं नि:सलिलं चकार॥<br><br>4241: दृष्ट्वा कृतं नि:सलिलं महार्णवं सुराः समस्ताः परमप्रहृष्टाः। प्रगृह्य दिव्यानि वरायुधानि तान् दानवाञ्जनुरदीनसत्त्वाः॥<br><br>4242: महाबलैर्वेगिभिरुन्नदद्भिः। न सेहिरे वेगवतां महात्मनां वेगं तदाधारयितुं दिवौकसाम्॥<br><br>4243: ते वध्यमानास्त्रिदशैर्दानवा भीमनि:स्वनाः। चक्रुः सुतुमुलं युद्धं मुहूर्तमिव भारत॥<br><br>4244: ते पूर्वं तपसा दग्धा मुनिभिर्भावितात्मभिः। यतमानाः परं शक्त्या त्रिदशैर्विनिषूदिताः॥<br><br>4245: ते हेमनिष्काभरणा: कुण्डलाङ्गदधारिणः। निहता बह्वशोभन्त पुष्पिता इव किंशुकाः॥<br><br>4246: हतशेषास्ततः केचित् कालेया मनुजोत्तम। विदार्य वसुधां देवीं पातालतलमास्थिताः॥<br><br>4247: निहतान् दानवान् दृष्ट्वा त्रिदशा मुनिपुङ्गवम्। तुष्टुवुर्विविधैर्वाक्यैरिदं वचनमब्रुवन्॥<br><br>4248: त्वत्प्रसादान्महाभागलोकैः प्राप्तं महत् सुखम्। त्वत्तेजसा च निहताः कालेयाः क्रूरविक्रमाः॥<br><br>4249: पूरयस्व महाबाहो समुद्रं लोकभावन। यत् त्वया सलिलं पीतं तदस्मिन् पुनरुत्सृज्॥<br><br>4250: एवमुक्तः प्रत्युवाच भगवान् मुनिपुङ्गवः। जीर्णं तद्धि मया तोयमुपायोऽन्यः प्रचिन्त्यताम्॥<br><br>4251: पूरणार्थं समुद्रस्य भवद्भिर्यत्नमास्थितैः। एतच्छ्रुत्वा तु वचनं महर्षे वितात्मनः॥<br><br>4252: विस्मिताश्च विषण्णाश्च बभूवुः सहिताः सुराः। परस्परमनुज्ञाप्य प्रणम्य मुनिपुङ्गवम्॥<br><br>4253: प्रजाः सर्वा महाराज विप्रजग्मुर्यथागतम्। त्रिदशा विष्णुना साधुमुपजग्मुः पितामहम्॥<br><br>4254: पूरणार्थं समुद्रस्य मन्त्रयित्वा पुनः पुनः। ऊचुः प्राञ्जलय: सर्वे सागरस्याभिपूरणम्॥<br><br>4255: लोमश उवाच तानुवाच समेतांस्तु ब्रह्मा लोकपितामहः। गच्छध्वं विबुधाः सर्वे यथाकामं यथेप्सितम्॥<br><br>4256: महता कालयोगेन प्रकृतिं यास्यतेऽर्णवः। ज्ञातीश्च कारणं कृत्वा महाराजो भगीरथः॥<br><br>4257: पूरयिष्यति तोयौघैः समुद्र निधिमम्भसाम्। पितामहवचः श्रुत्वा सर्वे विबुधसत्तमाः। कालयोगं प्रतीक्षन्तो जग्मुश्चापि यथागतम्॥<br><br>4258: युधिष्ठिर उवाच कथं वै ज्ञातयो ब्रह्मन् कारणं चात्र किं मुने। कथं समुद्रः पूर्णश्च भगीरथप्रतिश्रयात्॥<br><br>4259: एतदिच्छाम्यहं श्रोतुं विस्तरेण तपोधन। कथ्यमानं त्वया विप्र राज्ञां चरितमुत्तमम्॥<br><br>4260: वैशम्पायन उवाच एवमुक्तस्तु विप्रेन्द्रोधर्मराज्ञा महात्मना। कथयामास माहात्म्यं सगरस्य महात्मनाः॥<br><br>4261: लोमश उवाच इक्ष्वाकूणां कुले जातः सगरो नाम पार्थिवः। रूपसत्त्वबलोपेतः स चापुत्रः प्रतापवान्॥<br><br>4262: स हैहयान् समुत्साद्य तालजङ्घांश्च भारत। वशे च कृत्वा राजन्यान् स्वराज्यमन्वशासत॥<br><br>4263: तस्य भार्ये त्वभवतां रूपयौवनदर्पिते। वैदर्भी भरतश्रेष्ठ शैब्या च भरतर्षभ॥<br><br>4264: स पुत्रकामो नृपतिस्तप्यते स्म महत्तपः। पत्नीभ्यां सह राजेन्द्र कैलासं गिरिमाश्रितः॥<br><br>4265: स तप्यमानः सुमहत् तपो योगसमन्वितः। आससाद महात्मानं त्र्यक्षं त्रिपुरमर्दनम्॥<br><br>4266: शंकरं भवमीशानं शूलपाणिं पिनाकिनम्। त्र्यम्बकं शिवमुग्रेशं बहुरूपमुमापतिम्॥<br><br>4267: स तं दृष्ट्वैव वरदं पत्नीभ्यां सहितो नृपः। प्रणिपत्य महाबाहुः पुत्रार्थे समयाचत॥<br><br>4268: तं प्रीतिमान् हरः प्राह सभार्यं नृपसत्तमम्। यस्मिन् वृतो मुहूर्तेऽहं त्वयेह नृपते वरम्॥<br><br>4269: षष्टिः पुत्रसहस्राणि शूराः परमदर्पिताः। एकस्यां सम्भविष्यन्ति पल्यां नरवरोत्तम॥<br><br>4270: ते चैव सर्वे सहिताः क्षयं यास्यन्ति पार्थिव। एको वंशधरः शूर एकस्यां सम्भविष्यति॥<br><br>4271: एवमुक्त्वा तु तं रुद्रस्तत्रैवान्तरधीयत। स चापि सगरो राजा जगाम स्वं निवेशनम्॥<br><br>4272: पत्नीभ्यां सहितस्तत्र सोऽतिहृष्टमनास्तदा। तस्य ते मनुजश्रेष्ठ भार्ये कमललोचने॥<br><br>4273: वैदर्भी चैव शैब्या च गर्भिण्यौ सम्बभूवतुः। ततः कालेन वैदर्भी गर्भालावं व्यजायत॥<br><br>4274: शैब्या च सुषुवे पुत्रं कुमारं देवरूपिणम्। तदालावू समुत्स्रष्टुं मनश्चक्रे स पार्थिवः॥<br><br>4275: अथान्तरिक्षाच्छुश्राव वाचं गम्भीर निःस्वनाम्। राजन् मा साहसं कार्षीः पुत्रान् न त्यक्तुमर्हसि॥<br><br>4276: अलावुमध्यान्निष्कृष्य बीजं यलेन गोप्यताम्। सोपस्वेदेषु पात्रेषु घृतपूर्णेषु भागशः॥<br><br>4277: ततः पुत्रसहस्राणि षष्टिं प्राप्स्यसि पार्थिव। महादेवेन दिष्टं ते पुत्रजन्म नराधिप। अनेन क्रमयोगेन मा ते बुद्धिरतोऽन्यथा। ॥<br><br>4278: लोमश उवाच एतच्छ्रुत्त्वान्तरिक्षाच्च स राजा राजसत्तमः। यथोक्तं तच्चकाराथ श्रद्दधद् भरतर्षभ॥<br><br>4279: एकैकशस्ततः कृत्वा बीजं बीजं नराधिपः। घृतपूर्णेषु कुम्भेषु तान् भागान् विदधे ततः॥<br><br>4280: धात्रीश्चैकैकशः प्रादात् पुत्ररक्षणतत्परः। ततः कालेन महता समुत्तस्थुर्महाबलाः॥<br><br>4281: षष्टिः पुत्रसहस्राणि तस्याप्रतिमतेजसः। रुद्रप्रसादाद् राजर्षेः समजायन्त पार्थिव॥<br><br>4282: ते घोराः क्रूरकर्माण आकाशपरिसर्पिणः। बहुत्वाच्चावजानन्तः सर्वांल्लोकान् सहामरान्। । त्रिदशांश्चाप्यबाधन्त तथा गन्धर्वराक्षसान्। सर्वाणि चैव भूतानि शूराः समरशालिनः॥<br><br>4283: वध्यमानास्ततो लोकाः सागरैर्मन्दबुद्धिभिः। ब्रह्माणं शरणं जग्मुः सहिताः सर्वदैवतैः॥<br><br>4284: तानुवाच महाभागः सर्वलोकपितामहः। गच्छध्वं त्रिदशा: सर्वे लोकैः सार्धं यथागतम्॥<br><br>4285: नातिदीर्पण कालेन सागराणां क्षयो महान्। भविष्यति महाघोरः स्वकृतैः कर्मभिः सुराः॥<br><br>4286: एवमुक्तास्तु ते देवा लोकाश्च मनुजेश्वर। पितामहमनुज्ञाप्य विप्रजग्मुर्यथागतम्॥<br><br>4287: ततः काले बहुतिथे व्यतीते भरतर्षभ। दीक्षितः सगरो राजा हयमेधेन वीर्यवान्॥<br><br>4288: तस्याश्वो व्यचरद् भूमिं पुत्रैः स परिरक्षितः। समुद्रं स समासाद्य निस्तोयं भीमदर्शनम्॥<br><br>4289: रक्ष्यमाणः प्रयत्नेन तत्रैवान्तरधीयत। ततस्ते सागरास्तात हृतं मत्वा हयोत्तमम्॥<br><br>4290: आगम्य पितुराचख्युरदृश्यं तुरगं हृतम्। तेनोक्ता दिक्षु सर्वासु सर्वे मार्गत वाजिनम्॥<br><br>4291: ततस्ते पितुराज्ञाय दिक्षु सर्वासु तं हयम्। अमार्गन्त महाराज सर्वं च पृथिवीतलम्॥<br><br>4292: ततस्ते सागराः सर्वे समुपेत्य परस्परम्। नाध्यगच्छन्त तुरगमश्वहर्तारमेव च॥<br><br>4293: आगम्य पितरं चोचुस्ततः प्राञ्जलयोऽग्रतः। ससमुद्रवनद्वीपा सनदीनदकन्दरा॥<br><br>4294: सपर्वतवनोद्देशा निखिलेन मही नृप। अस्माभिर्विचिता राजञ्छासनात् तव पार्थिव॥<br><br>4295: न चाश्वमधिगच्छामो नाश्वहर्तारमेव च। श्रुत्वा तु वचनं तेषां स राजा क्रोधमूछितः॥<br><br>4296: उवाच वचनं सर्वांस्तदा दैववशानृप। अनागमाय गच्छध्वं भूयो मार्गत वाजिनम्॥<br><br>4297: यज्ञियं तं विना ह्यश्वं नागन्तव्यं हि पुत्रकाः। प्रतिगृह्य तु संदेशं पितुस्ते सगरात्मजाः॥<br><br>4298: भूय एव महीं कृत्स्ना विचेतुमुपचक्रमुः। अथापश्यन्त ते वीराः पृथिवीमवदारिताम्॥<br><br>4299: समासाद्य बिलं तच्चाप्यखनन् सगरात्मजाः। कुद्दालैर्तेषुकैश्चैव समुद्रं यत्नमास्थिताः॥<br><br>4300: स खन्यमानः सहितैः सागरैर्वरुणालयः। अगच्छत् परमामार्ति दीर्यमाण: समन्ततः॥<br><br>4301: असुरोरगरक्षांसि सत्त्वानि विविधानि च। आर्तनादमकुर्वन्त वध्यमानानि सागरैः॥<br><br>4302: छिन्नशीर्षा विदेहाश्च भिन्नवगस्थिसंधयः। प्राणिनः समदृश्यन्त शतशोऽथ सहस्रशः॥<br><br>4303: एवं हि खनतां तेषां समुद्रं वरुणालयम्। व्यतीत: सुमहान् कालो न चाश्वः समदृश्यत॥<br><br>4304: ततः पूर्वोत्तरे देशे समुद्रस्य महीपते। विदार्य पातालमथ संक्रुद्धाः सगरात्मजाः॥<br><br>4305: अपश्यन्त हयं तत्र विचरन्तं महीतले। कपिलं च महात्मानं तेजोराशिमनुत्तमम्। तेजसा दीप्यमानं तु ज्वालाभिरिव पावकम्॥<br><br>4306: ते तं दृष्ट्वा हयं राजन् सम्प्रहृष्टतनूरुहाः। अनादृत्य महात्मानं कपिलं कालचोदिताः॥<br><br>4307: संक्रुद्धाः सम्प्रधावन्त अश्वग्रहणकाक्षिणः। ततः क्रुद्धो महाराज कपिलो मुनिसत्तमः॥<br><br>4308: वासुदेवेति यं प्राहुः कपिलं मुनिपुङ्गवम्। स चक्षुर्विकृतं कृत्वा तेजस्तेषु समुत्सृजन्॥<br><br>4309: ददाह सुमहातेजा मन्दबुद्धीन् स सागरान्। तान् दृष्ट्वा भस्मसाद् भूतान् नारदः सुमहातपाः॥<br><br>4310: सगरान्तिकमागच्छत् तच्च तस्मै न्यवेदयत्। स तच्छ्रुत्वा वचो घोरं राजा मुनिमुखोद्गतम्॥<br><br>4311: मुहूर्तं विमना भूत्वा स्थाणोर्वाक्यमचिन्तयत्। अंशुमन्तं समाहूय असमञ्जःसुतं तदा॥<br><br>4312: पौत्रं भरतशार्दूल इदं वचनमब्रवीत्। षष्टिस्तानि सहस्राणि पुत्राणाममितौजसाम्॥<br><br>4313: कापिलं तेज आसाद्य मत्कृते निधनं गताः। तव चापि पिता तात परित्यक्तो मयानघ। धर्म संरक्षमाणेन पौराणां हितमिच्छता॥<br><br>4314: युधिष्ठिर उवाच किमर्थं राजशार्दुल: सगरः पुत्रमात्मजम्। त्यक्तवान् दुस्त्यजं वीरं तन्मे ब्रूहि तपोधन॥<br><br>4315: लोमश उवाच असमञ्जा इति ख्यातः सगरस्य सुतो ह्यभूत्। यं शैब्या जनयामास पौराणां स हि दारकान्॥<br><br>4316: गलेषु क्रोशतो गृह्य नद्यां चिक्षेप दुर्बलान्। ततः पौरा: समाजग्मुर्भयशोकपरिप्लुताः॥<br><br>4317: सगरं चाभ्यभाषन्त सर्वे प्राञ्जलयः स्थिताः। त्वं नस्त्राता महाराज परचक्रादिभिर्भयात्॥<br><br>4318: असमञ्जोभयाद् घोरात् ततो नस्त्रातुमर्हसि। पौराणां वचनं श्रुत्वा घोरं नृपतिसत्तमः॥<br><br>4319: मुहूर्तं विमना भूत्वा सचिवानिदमब्रवीत्। असमञ्जाः पुरादद्य सुतो मे विप्रवास्यताम्॥<br><br>4320: यदि वो मत्प्रियं कार्यमेतच्छीघ्रं विधीयताम्। एवमुक्ता नरेन्द्रेण सचिवास्ते नराधिप॥<br><br>4321: यथोक्तं त्वरिताश्चक्रुर्यथाऽज्ञापितवान् नृपः। एतत् ते सर्वमाख्यातं यथा पुत्रो महात्मना॥<br><br>4322: पौराणां हितकामेन सगरेण विवासितः। अंशुमांस्तु महेष्वासो यदुक्तः सगरेण हि। तत् ते सर्वं प्रवक्ष्यामि कीर्त्यमानं निबोध मे॥<br><br>4323: सगर उवाच पितुश्च तेऽहं त्यागेन पुत्राणां निधनेन च। अलाभेन तथाश्वस्य परितप्यामि पुत्रक॥<br><br>4324: तस्माद् दुःखाभिसंतप्तं यज्ञविघ्नाच्च मोहितम्। हयस्यानयनात् पौत्र नरकान्मां समुद्धर॥<br><br>4325: अंशुमानेवमुक्तस्तु सगरेण महात्मना। जगाम दुःखात् तं देशं यत्र वै दारिता मही॥<br><br>4326: स तु तेनैव मार्गेण समुद्रं प्रविवेश ह। अपश्यच्च महात्मानं कपिलं तुरगं च तम्॥<br><br>4327: स दृष्ट्वा तेजसो राशिं पुराणमृषिसत्तमम्। प्रणम्य शिरसा भूमौ कार्यमस्मै न्यवेदयत्॥<br><br>4328: ततः प्रीतो महाराज कपिर्लोऽशुमतोऽभवत्। उवाच चैनधर्मात्मा वरदोऽस्मीति भारत॥<br><br>4329: स ववे तुरगं तत्र प्रथमं यज्ञकारणात्। द्वितीयं वरकं ववे पितृणां पावनेच्छया। ॥<br><br>4330: तमुवाच महातेजाः कपिलो मुनिपुङ्गवः। ददानि तव भद्रं ते यद् यत् पार्थयसेऽनघ। ॥<br><br>4331: त्वयि क्षमा चधर्मश्च सत्यं चापि प्रतिष्ठितम्। त्वया कृतार्थः सगरः पुत्रवांश्च त्वया पिता॥<br><br>4332: तव चैव प्रभावेण स्वर्गं यास्यन्ति सागराः। पौत्रश्च ते त्रिपथगां त्रिदिवादानयिष्यति॥<br><br>4333: पावनार्थं सागराणां तोषयित्वा महेश्वरम्। हयं नयस्व भद्रं ते यज्ञियं नरपुङ्गव॥<br><br>4334: यज्ञः समाप्यतां तात सगरस्य महात्मनः। अंशुमानवमुक्तस्तु कपिलेन महात्मना॥<br><br>4335: आजगाम हयं गृह्य यज्ञवाटं महात्मनः। सोऽभिवाद्य ततः पादौ सगरस्य महात्मनः॥<br><br>4336: मूर्ध्नि तेनाप्युपाघ्रातस्तस्मै सर्वं न्यवेदयत्। यथा दृष्टं श्रुतं चापि सागराणां क्षयं तथा॥<br><br>4337: तं चास्मै हयमाचष्ट यज्ञवाटमुपागतम्। तच्छ्रुत्वा सगरो राजा पुत्रजं दुःखमत्यजत्॥<br><br>4338: अंशुमन्तं च सम्पूज्य समापयत तं क्रतुम्। समाप्तयज्ञः सगरो देवैः सर्वैः सभाजितः॥<br><br>4339: पुत्रत्वे कल्पयामास समुद्रं वरुणालयम्। प्रशास्य सुचिरं कालं राज्यं राजीवलोचनः॥<br><br>4340: पौत्रे भारं समावेश्य जगाम त्रिदिवं तदा। अंशुमानपिधर्मात्मा महीं सागरमेखलाम्॥<br><br>4341: प्रशशास महाराज यथैवास्य पितामहः। तस्य पुत्रः समभवद् दिलीपो नामधर्मवित्॥<br><br>4342: तस्मै राज्यं समाधाय अंशुमानपि संस्थितः। दिलीपस्तु ततः श्रुत्वा पितृणां निधनं महत्॥<br><br>4343: पर्यतप्यत दुःखेन तेषां गतिमचिन्तयत्। गङ्गावतरणे यत्नं सुमहच्चाकरोनृपः॥<br><br>4344: न चावतारयामास चेष्टमानो यथाबलम्। तस्य पुत्रः समभवच्छ्रीमान्धर्मपरायणः॥<br><br>4345: भगीरथ इति ख्यातः सत्यवागनसूयकः। अभिषिच्य तु तं राज्ये दिलीपो वनमाश्रितः॥<br><br>4346: तप:सिद्धिसमायोगात् स राजा भरतर्षभ। वनाज्जगाम त्रिदिवं कालयोगेन भारत॥<br><br>4347: लोमश उवाच स तु राजा महेष्वासश्चक्रवर्ती महारथः। बभूव सर्वलोकस्य मनोनयननन्दनः॥<br><br>4348: स शुश्राव महाबाहुः कपिलेन महात्मना। पितृणां निधनं घोरमप्राप्तिं त्रिदिवस्य च॥<br><br>4349: स राज्यं सचिवे न्यस्य हृदयेन विदूयता। जगाम हिमवत्पाद्यं तपस्तप्तुं नरेश्वरः॥<br><br>4350: आरिराधयिषुर्गङ्गां तपसा दग्धकिल्बिषः। सोऽपश्यत नरश्रेष्ठ हिमवन्तं नगोत्तमम्॥<br><br>4351: शृङ्गैर्बहुविधाकारैर्धातुमद्भिरलंकृतम्। पवनालम्बिभिर्मेधैः परिषिक्तं समन्ततः॥<br><br>4352: नदीकुञ्जनितम्बैश्च प्रासादैरुपशोभितम्। गुहाकन्दरसंलीनसिंहव्याघ्रनिषेवितम्॥<br><br>4353: शकुनैश्च विचित्राङ्गैः कूजद्भिर्विविधा गिरः। भृङ्गराजैस्तथा हंसैर्दात्यूहैर्जलकुक्कुटैः॥<br><br>4354: मयूरैः शतपत्रैश्च जीवंजीवककोकिलैः। चकोरैरसितापाङ्गैस्तथा पुत्रप्रियैरपि। ॥<br><br>4355: जलस्थानेषु रम्येषु पद्मिनीभिश्च संकुलम्। सारसानां च मधुरैाहतैः समलंकृतम्॥<br><br>4356: किन्नरैरप्सरोभिश्च निषेवितशिलातलम्। दिग्वारणविषाणग्रैः समन्ताद्धृष्टपादपम्॥<br><br>4357: विद्याधरानुचरितं नानारत्नसमाकुलम्। विषोल्बणभुजंगैश्च दीप्तजिह्वनिषेवितम्॥<br><br>4358: क्वचित् कनकसंकाशं क्वचिद् रजतसंनिभम्। क्वचिदञ्जनपुञ्जाभं हिमवन्तमुपागमत्॥<br><br>4359: स तु तत्र नरश्रेष्ठस्तपो घोरं समाश्रितः। फलमूलाम्बुसम्भक्षः सहस्रपरिवत्सरान्॥<br><br>4360: संवत्सरसहस्रे तु गते दिव्ये महानदी। दर्शयामास तं गङ्गा तदा मूर्तिमती स्वयम्॥<br><br>4361: गङ्गोवाच किमिच्छसि महाराज मत्तः किं च ददानि ते। तद् ब्रवीहि नरश्रेष्ठ करिष्यामि वचस्तव॥<br><br>4362: एवमुक्तः प्रत्युवाच राजा हैमवती तदा। पितामहा मे वरदे कपिलेन महानदि॥<br><br>4363: अन्वेषमाणास्तुरगं नीता वैवस्वतक्षयम्। षष्टिस्तानि सहस्राणि सागराणां महात्मनाम्॥<br><br>4364: कपिलं देवमासाद्य क्षणेन निधनं गताः। तेषामेवं विनष्टानां स्वर्गे वासो न विद्यते॥<br><br>4365: यावत् तानि शरीराणि त्वं जलै भिषिञ्चसि। तावत् तेषां गतिर्नास्ति सागराणां महानदि॥<br><br>4366: स्वर्गं नय महाभागे मत्पितॄन् सगरात्मजान्। तेषामर्थेन याचामि त्वामहं वै महानदि॥<br><br>4367: लोमश उवाच एतच्छ्रुत्वा वचो राज्ञो गङ्गा लोकनमस्कृता। भगीरथमिदं वाक्यं सुप्रीता समभाषत॥<br><br>4368: । करिष्यामि महाराज वचस्ते नात्र संशयः। वेगं तु मम दुर्धार्यं पतन्त्या गगनाद् भुवम्॥<br><br>4369: न शक्तस्त्रिषु लोकेषु कश्चिद्धारयितुं नृप। अन्यत्र विबुधश्रेष्ठान्नीलकण्ठान्महेश्वरात्॥<br><br>4370: तं तोषय महाबाहो तपसा वरदं हरम्। स तु मां प्रच्युतां देवः शिरसाधारयिष्यति॥<br><br>4371: स करिष्यति ते काम पितृणां हितकाम्यया। एतच्छ्रुत्वा ततो राजन् महाराजो भगीरथः॥<br><br>4372: कैलास पर्वतं गत्वा तोषयामास शंकरम्। तपस्तीव्रमुपागम्य कालयोगेन केनचित्॥<br><br>4373: अगृहणाच्च वरं तस्माद् गङ्गायाधारणे नृप। स्वर्गे वासं समुद्दिश्य पितॄणां स नरोत्तमः॥<br><br>4374: लोमश उवाच भगीरथवचः श्रुत्वा प्रियार्थं च दिवौकसाम्। एवस्त्विति राजानं भगवान् प्रत्यभाषत॥<br><br>4375: धारयिष्ये महाभाग गगनात् प्रच्युतां शिवाम्। दिव्यां देवनदी पुण्यां त्वत्कृते नृपसत्तम॥<br><br>4376: एवमुक्त्वा महाबाहो हिमवन्तमुपागमत्। वृतः पारिषदैर्घोरैर्नानाप्रहरणोद्यतैः॥<br><br>4377: तत्र स्थित्वा नरश्रेष्ठं भगीरथमुवाच ह। प्रयाचस्व महाबाहो शैलराजसुतां नदीम्॥<br><br>4378: पतमानां सरिच्छेष्ठांधारयिष्ये त्रिविष्टपात्। एतच्छ्रुत्वा वचो राजा शर्वेण समुदाहृतम्॥<br><br>4379: प्रयतः प्रणतो भूत्वा गङ्गां समनुचिन्तयत्। ततः पुण्यजला रम्या राज्ञा समनुचिन्तिता॥<br><br>4380: ईशानं च स्थितं दृष्ट्वा गगनात् सहसा च्युता। तां प्रच्युतामथो दृष्ट्वा देवाः सार्धं महर्षिभिः॥<br><br>4381: गन्धर्वोरगयक्षाश्च समाजग्मुर्दिदृक्षवः। ततः पपात गगनाद् गङ्गा हिमवतः सुता॥<br><br>4382: समुद्धृतमहावर्ता मीनग्राहसमाकुला। तां दधार हरो राजन् गङ्गां गगनमेखलाम्॥<br><br>4383: ललाटदेशे पतितां मालां मुक्तामयीमिव। सा बभूव विसर्पन्ती त्रिधा राजन् समुद्रगा॥<br><br>4384: फेनपुञ्जाकुलजला हंसानामिव पङ्क्तयः। क्वचिदाभोगकुटिला प्रस्खलन्ती क्वचित् क्वचित्। १। । सा फेनपटसंवीता मत्तेव प्रमदाब्रजत्। क्वचित् सा तोयनिनदैर्नदन्ती नादमुत्तमम्॥<br><br>4385: एवंप्रकारान् सुबहून् कुर्वती गगनाच्च्युता। पृथिवीतलमासाद्य भगीरथमथाब्रवीत्॥<br><br>4386: दर्शयस्व महाराज मार्ग केन व्रजाम्यहम्। त्वदर्थमवतीर्णास्मि पृथिवीं पृथिवीपते॥<br><br>4387: एतच्छ्रुत्वा वचो राजा प्रातिष्ठत भगीरथः। यत्र तानि शरीराणि सागराणां महात्मनाम्॥<br><br>4388: प्लावनार्थं नरश्रेष्ठ पुण्येन सलिलेन च। गङ्गायाधारणं कृत्वा हरो लोकनमस्कृतः॥<br><br>4389: कैलास पर्वतश्रेष्ठं जगाम त्रिदशैः सह। समासाद्य समुद्रं च गङ्गया सहितो नृपः॥<br><br>4390: पूरयामास वेगेन समुद्रं वरुणालयम्। दुहितृत्वे च नृपतिर्गङ्गां समनुकल्पयत्॥<br><br>4391: पितृणां चोदकं तत्र ददौ पूर्णमनोरथः। एतत् ते सर्वमाख्यातं गङ्गा त्रिपथगा यथा॥<br><br>4392: पूरणार्थं समुद्रस्य पृथिवीमवतारिता। समुद्रश्च यथा पीतः कारणार्थं महात्मना। ॥<br><br>4393: वातापिश्च यथा नीतः क्षयं स ब्रह्महा प्रभो। अगस्त्येन महाराज यन्मां त्वं परिपृच्छसि॥<br><br>4394: वैशम्पायन उवाच ततः प्रयातः कौन्तेयः क्रमेण भरतर्षभ। नन्दामपरनन्दां च नद्यौ पापभयापहे॥<br><br>4395: पर्वतं स समासाद्य हेमकूटमनामयम्। अचिन्त्यानद्भुतान् भावान् ददर्श सुबहून् नृपः॥<br><br>4396: वाताबद्धा भवन्मेघा उपलाश्च सहस्रशः। नाशक्नुवंस्तमारोढुं विषण्णमनसो जनाः॥<br><br>4397: वायुर्नित्यं ववौ तत्र नित्यं देवश्च वर्षति। स्वाध्यायघोषश्च तथा श्रूयते न च दृश्यते॥<br><br>4398: सायं प्रातश्च भगवान् दृश्यते हव्यवाहनः। मक्षिकाश्चादशंस्तत्र तपसः प्रतिघातिकाः॥<br><br>4399: निर्वेदो जायते तत्र गृहाणि स्मरते जनः। एवं बहुविधान् भावानद्भुतान् वीक्ष्य पाण्डवः। लोमशं पुनरेवाथ पर्यपृच्छत् तदद्भुतम्॥<br><br>4400: लोमश उवाच यथाश्रुतमिदं पूर्वमस्माभिररिकर्शन। तदेकाग्रमना राजन् निबोध गदतो मम॥<br><br>4401: अस्मिन्नृषभकूटेऽभूदृषभो नाम तापसः। अनेकशतवर्षायुस्तपस्वी कोपनो भृशम्॥<br><br>4402: स वै सम्भाष्यमाणोऽन्यैः कोपाद् गिरिमुवाच ह। य इह व्याहरेत् कश्चिदुपलानुत्सृजेस्तथा॥<br><br>4403: वातं चाहूय मा शब्दमित्युवाच स तापसः। व्याहरंश्चेह पुरुषो मेघशब्देन वार्यते॥<br><br>4404: एवमेतानि कर्माणि राजंस्तेन महर्षिणा। कृतानि कानिचित् क्रोधात् प्रतिषिद्धानि कानिचित्। । नन्दां त्वभिगता देवाः : पुरा राजनिति श्रुतिः। अन्वपद्यन्त सहसा पुरुषा देवदर्शिनः॥<br><br>4405: ते दर्शनं त्वनिच्छन्तो देवाः शक्रपुरोगमाः। दुर्ग चक्रुरिमं देशं गिरि प्रत्यूहरूपकम्॥<br><br>4406: तदाप्रभृति कौन्तेय नरा गिरिमिमं सदा। नाशक्नुवन्नभिद्रष्टुं कुत एवाधिरोहितुम्॥<br><br>4407: नातप्ततपसा शक्यो द्रष्टुमेष महागिरिः। आरोढुं वापि कौन्तेय तस्मानियतवाग भव॥<br><br>4408: इह देवास्तदा सर्वे यज्ञानाजहरुत्तमान्। तेषामेतानि लिङ्गानि दृश्यन्तेऽद्यापि भारत॥<br><br>4409: कुशाकारेव दुर्वेयं संस्तीर्णेव च भूरियम्। यूपप्रकारा बहवो वृक्षाश्चेमे विशाम्पते॥<br><br>4410: देवाश्च ऋषयश्चैव वसन्त्यद्यापि भारत। तेषां सायं तथा प्रातर्दृश्यते हव्यवाहनः॥<br><br>4411: इहाप्लुतानां कौन्तेय सद्यः पाप्माभिहन्यते। कुरुश्रेष्ठाभिषेकं वै तस्मात् कुरु सहानुजः॥<br><br>4412: ततो नन्दाप्लुताङ्गस्त्वं कौशिकीमभियास्यसि। विश्वामित्रेण यत्रोग्रं तपस्तप्तमनुत्तमम्॥<br><br>4413: वैशम्पायन उवाच ततस्तत्र समाप्लुत्य गात्राणि सगणो नृपः। जगाम कौशिकी पुण्यां रम्यां शीतजलां शुभाम्॥<br><br>4414: लोमश उवाच एषा देवनदी पुण्या कौशिकी भरतर्षभ। विश्वामित्राश्रमो रम्य एष चात्र प्रकाशते॥<br><br>4415: आश्रमश्चैव पुण्याख्य: काश्यपस्य महात्मनः। ऋष्यशृङ्गः सुतो यस्य तपस्वी संयतेन्द्रियः॥<br><br>4416: तपसो यः प्रभावेण वर्षयामास वासवम्। अनावृष्ट्यां भयाद् यस्य ववर्ष बलवृत्रहा॥<br><br>4417: मृग्यां जातः स तेजस्वी काश्यपस्य सुतः प्रभुः। विषये लोमपादस्य यश्चकाराद्भुतं महत्॥<br><br>4418: निर्वर्तितेषु सस्येषु यस्मै शान्तं ददौ नृपः। लोमपादो दुहितरं सावित्री सविता यथा। ॥<br><br>4419: युधिष्ठिर उवाच ऋष्यशृङ्गः कथं मृग्यामुत्पन्नः काश्यपात्मजः। विरुद्धे योनिसंसर्गे कथं च तपसा युतः॥<br><br>4420: किमर्थं च भयाच्छक्रस्तस्य बालस्यधीमतः। अनावृष्ट्यां प्रवृत्तायां ववर्ष बलवृत्रहा। ॥<br><br>4421: कथंरूपा च सा शान्ता राजपुत्री यतव्रता। लोभयामास या चेतो मृगभूतस्य तस्य वै॥<br><br>4422: लोमपादश्च राजर्षिर्यदाश्रूयतधार्मिकः। कथं वै विषये तस्य नावर्षत् पाकशासनः॥<br><br>4423: एतन्मे भगवन् सर्वं विस्तरेण यथातथम्। वक्तुमर्हसि शुश्रूषोर्ऋष्यशृङ्गस्य चेष्टितम्॥<br><br>4424: लोमश उवाच विभाण्डकस्य विप्रस्तपसा भावितात्मनः। अमोघवीर्यस्य सतः प्रजापतिसमद्युतेः॥<br><br>4425: शृणु पुत्रो यथा जात ऋष्यशृङ्गः प्रतापवान्। महार्हस्य महातेजा बालः स्थविरसम्मतः॥<br><br>4426: महाह्रदं समासाद्य काश्यपस्तपसि स्थितः। दीर्घकालं परिश्रान्त ऋषिः स देवसम्मितः॥<br><br>4427: तस्य रेतः प्रचस्कन्द दृष्ट्वाप्सरसमुर्वशीम्। अप्सूपस्पृशतो राजन् मृगी तच्चापिबत् तदा॥<br><br>4428: सह तोयेन तृषिता गर्भिणी चाभवत् ततः। सा पुरोक्ता भगवता ब्रह्मणा लोककर्तृणा॥<br><br>4429: देवकन्या मृगी भूत्वा मुनि सूय विमोक्ष्यसे। अमोघत्वाद् विधेश्चैव भावित्वाद् दैवनिर्मितात्॥<br><br>4430: तस्यां मृग्यां समभवत् तस्य पुत्रो महानृषिः। ऋष्यशृङ्गस्तपोनित्यो वन एवाभ्यवर्तत॥<br><br>4431: तस्यर्षेः शृङ्गं शिरसि राजन्नासीन्महात्मनः। तेनर्ण्यशृङ्ग इत्येवं तदा स प्रथितोऽभवत्॥<br><br>4432: न तेन दृष्टपूर्वोऽन्यः पितुरन्यत्र मानुषः। तस्मात् तस्य मनो नित्यं ब्रह्मचर्येऽभवन्नृप॥<br><br>4433: एतस्मिन्नेव काले तु सखा दशरथस्य लोमपाद इति ख्यातो ह्यङ्गानामीश्वरोऽभवत्॥<br><br>4434: तेन कामात् कृतं मिथ्या बाह्मणस्येति नः श्रुतिः। स ब्राह्मणैः परित्यक्तस्ततो वै जगतः पतिः॥<br><br>4435: पुरोहितापचाराच्च तस्य राज्ञो यदृच्छया। न ववर्ष सहस्राक्षास्ततोऽपीड्यन्त वै प्रजाः॥<br><br>4436: स ब्राह्मणान् पर्यपृच्छत् तपोयुक्तान् मनीषिणः। प्रवर्षणे सुरेन्द्रस्य समर्थान् पृथिवीपते॥<br><br>4437: कथं प्रवर्षेत् पर्जन्य उपायः परिदृश्यताम्। तमूचुश्चोदितास्ते तु स्वमतानि मनीषिणः॥<br><br>4438: तत्र त्वेको मुनिवरस्तं राजानमुवाच ह। कुपितास्तव राजेन्द्र ब्राह्मणा निष्कृतिं चर॥<br><br>4439: ऋष्यशृङ्गं मुनिसुतमानयस्व च पार्थिव। वानेयमनभिज्ञं च नारीणामार्जवे रतम्॥<br><br>4440: स चेदवतरेद् राजन् विषयं ते महातपाः। सद्यः प्रवर्षेत् पर्जन्य इति मे नात्र संशयः॥<br><br>4441: एतच्छु त्वा वचो राजन् कृत्वा निष्कृतिमात्मनः। स गत्वा पुनरागच्छत् प्रसन्नेषु द्विजातिषु॥<br><br>4442: राजानमागतं श्रुत्वा प्रतिसंजहषुः प्रजाः। ततोऽङ्गपतिराहूय सचिवान् मन्त्रकोविदान्॥<br><br>4443: ऋष्यशृङ्गागमे यत्नमकरोन्मन्त्रनिश्चये। सोऽध्यगच्छदुपायं तु तैरमात्यैः सहाच्युतः॥<br><br>4444: शास्त्रज्ञैरलमर्थज्ञैर्नीत्यां च परिनिष्ठितः। ततश्चानाययामास वारमुख्या महीपतिः॥<br><br>4445: वेश्याः सर्वत्र निष्णातास्ता उवाच स पार्थिवः। ऋष्यशृङ्गमषेः पुत्रमानयध्वमुपायतः॥<br><br>4446: लोभयित्वाभिविश्वास्य विषयं मम शोभनाः। ता राजभयभीताश्च शापभीताश्च योषितः॥<br><br>4447: अशक्यमूचुस्तत् कार्यं विवर्णा गतचेतसः। तत्र त्वेका जरद्योषा राजानमिदमब्रवीत्॥<br><br>4448: प्रयतिष्ये महाराज तमानेतुं तपोधनम्। अभिप्रेतांस्तु मे कामांस्त्वमनुज्ञातुमर्हसि॥<br><br>4449: ततः शक्ष्याम्यानयितुमृष्यशृङ्गमृषेः सुतम्। तस्याः सर्वमभिप्रेतमन्वजानात् स पार्थिवः॥<br><br>4450: धनं च प्रददौ भूरि रत्नानि विविधानि च। ततो रूपेण सम्पन्ना वयसा च महीपते। स्त्रिय आदाय काश्चित् सा जगाम वनमञ्जसा॥<br><br>4451: लोमश उवाच सा तु नाव्याश्रमं चक्रे राजकार्यार्थसिद्धये। संदेशाच्चैव नृपतेः स्वबुद्ध्या चैव भारत॥<br><br>4452: नानापुष्पफलैर्वृक्षः कृत्रिमैरुपशोभितैः। नानागुल्मलतोपेतैः स्वादुकामफलप्रदैः॥<br><br>4453: अतीव रमणीयं तदतीव च मनोहरम्। चक्ने नाव्याश्रमं रम्यमद्भुतोपमदर्शनम्॥<br><br>4454: ततो निबध्य तां नावमदूरे काश्यपाश्रमात्। चारयामास पुरुषैर्विहारं तस्य वै मुनेः॥<br><br>4455: ततो दुहितरं वेश्यां समाधायेतिकार्यताम्। दृष्ट्वान्तरं काश्यपस्य प्राहिणोद् बुद्धिसम्मताम्॥<br><br>4456: सा तत्र गत्वा कुशला तपोनित्यस्य संनिधौ। आश्रमं तं समासाद्य ददर्श तमृषेः सुतम्॥<br><br>4457: वेश्योवाच कच्चिन्मुने कुशलं तापसानां कच्चिच्च वो मूलफलं प्रभूतम्। स्त्वां वै द्रष्टुं साम्प्रतमागतोऽस्मि॥<br><br>4458: कच्चित् तपो वर्धते तापसानां पिता च ते कच्चिदहीनतेजाः। कच्चित् त्वया प्रीयते चैव विप्र कच्चित् स्वाध्यायः क्रियते चर्घ्यशृङ्ग॥<br><br>4459: ऋष्यशृङ्ग उवाच ऋद्ध्या भवाङ्योतिरिव प्रकाशते। मन्ये चाहं त्वामभिवादनीयम्। पाद्यं वै ते सम्प्रदास्यामि कामाद् यथाधर्मं फलमूलानि चैव॥<br><br>4460: कौश्यां वृष्यामास्स्व यथोपजोषं कृष्णाजिनेनावृतायां सुखायाम्। क्व चाश्रमस्तव किं नाम चेदं व्रतं ब्रह्मश्चरसि हि देववत् त्वम्॥<br><br>4461: वेश्योवाच स्त्रियोजनं शैलमिमं परेण। तत्र स्वधर्मो नाभिवादनं मे न चोदकं पाद्यमुपस्पृशामि॥<br><br>4462: भवता नाभिवाद्योऽहमभिवाद्यो भवान् मया। व्रतमेतादृशं ब्रह्मन् परिष्वज्यो भवान् मया॥<br><br>4463: ऋष्यशृङ्ग उवाच फलानि पक्वानि ददानि तेऽहं भल्लातकान्यामलकानि चैवा करूषकाणीङ्गुदधन्वनानि पिप्पलानां कामकारं कुरुष्व॥<br><br>4464: लोमश उवाच सा तानि सर्वाणि विवर्जयित्वा भक्ष्याण्यनर्हाणि ददौ ततोऽस्य। तान्युष्यशृङ्गस्य महारसानि भृशं सुरूपाणि रुचिं ददुर्हि॥<br><br>4465: ददौ च माल्यानि सुगन्धवन्ति चित्राणि वासांसि च भानुमन्ति। पेयानि चाचयाणि ततो मुमोद चिक्रीड चैव प्रजहास चैव॥<br><br>4466: सा कन्दुकेनारमतास्य मूले विभज्यमाना फलिता लतेव। गात्रैच गात्राणि निषेवमाणा समाश्लिषच्चासकृदृष्यशृङ्गम्॥<br><br>4467: सर्जानशोकांस्तिलकांश्च वृक्षान् सुपुष्पितानवनाम्यावभज्य। विलज्जमानेव मदाभिभूता प्रलोभयामास सुतं महर्षेः॥<br><br>4468: अथर्घ्यशृङ्गं विकृतं समीक्ष्य पुनः पुनः पीड्य च कायमस्य। अवेक्ष्यमाणा शनकैर्जगाम कृत्वाग्निहोत्रस्य तदापदेशम्॥<br><br>4469: तस्यां गतायां मदनेन मत्तो विचेतनश्चाभवदृष्यशृङ्गः। तामेव भावेन गतेन शून्ये विनिःश्वसन्नार्तरूपो बभूव॥<br><br>4470: ततो मुहूर्ताद्धरिपिङ्गलाक्षः। प्रवेष्टितो रोमभिरानखाग्रात्। स्वाध्यायवान् वृत्तसमाधियुक्तो विभाण्डकः काश्यपः प्रादुरासीत्॥<br><br>4471: सोऽपश्यदासीनमुपेत्य पुत्रं ध्यायन्तमेकं विपरीतचित्तम्। विनिःश्वसन्तं मुहुरूर्ध्वदृष्टिं विभाण्डकः पुत्रमुवाच दीनम्॥<br><br>4472: न कल्प्यन्ते समिधः किं नु तात कच्चिद्भुतं चाग्निहोत्रं त्वयाद्य। सुनिर्णिक्तं झुक्नुवं होमधेनुः कच्चित् सवत्साद्य कृता त्वया च॥<br><br>4473: न वै यथापूर्वमिवासि पुत्र चिन्तापरश्चासि विचेतनश्च। दीनोऽतिमात्रं त्वमिहाद्य किं नु पृच्छामि त्वां क इहाद्यागतोऽभूत्॥<br><br>4474: ऋष्यशृङ्ग उवाच इहागतो जटिलो ब्रह्मचारी न वै ह्रस्वो नातिदीर्घो मनस्वी। सुवर्णवर्ण: कमलायताक्षः स्वतः सुराणामिव शोभमानः॥<br><br>4475: समृद्धरूपः सवितेव दीप्तः सुश्लक्ष्णकृष्णाक्षिरतीव गौरः। नीलः प्रसन्नाश्च जटाः सुगन्धा हिरण्यरज्जुग्रथिताः सुदीर्घाः॥<br><br>4476: आश्चर्यरूपा पुनरस्य कण्ठे विभ्राजते विद्युदिवान्तरिक्षे। दजातरोमौ सुमनोहरौ च॥<br><br>4477: विलग्नमध्यश्च स नाभिदेशे कटिश्च तस्यातिकृतप्रमाणा। तथास्य चीरान्तरतः प्रभाति हिरण्मयी मेखला मे यथेयम्॥<br><br>4478: अन्यच्च तस्याद्भुतदर्शनीयं विकूजितं पादयोः सम्प्रभाति। पाण्योश्च तद्वत् स्वनवन्निबद्धौ कलापकावक्षमाला यथेयम्॥<br><br>4479: विचेष्टमानस्य च तस्य तानि कूजन्ति हंसाः सरसीव मत्ताः। चीराणि तस्याद्भुतदर्शनानि नेमानि तद्वन्मम रूपवन्ति॥<br><br>4480: वक्त्रं च तस्याद्भुतदर्शनीयं प्रव्याहृतं ह्लादयतीव चेतः। पुंस्कोकिलस्येव च तस्य वाणी तां शृण्वतो मे व्यथितोऽन्तरात्मा। ॥<br><br>4481: यथा वनं माधवमासि मध्ये समीरितं श्वसनेनेव भाति। तथा स भात्युत्तमपुण्यगन्धी निषेव्यमाणः पवनेन तात॥<br><br>4482: सुसंयताश्चापि जटा विषक्ता द्वैधीकृता नातिसमा ललाटे। कर्णौ च चित्रैरिव चक्रवाकैः समावृतौ तस्य सुरूपवद्भिः॥<br><br>4483: तथा फलं वृत्तमथो विचित्रं समाहरत् पाणिना दक्षिणेन। तद् भूमिमासाद्य पुनः पुनश्च समुत्पतत्यद्भुतरूपमुच्चैः॥<br><br>4484: तच्चाभिहत्य परिवर्ततेऽसौ वातेरितो वृक्ष इवावघूर्णन्। तं प्रेक्षतः पुत्रमिवामराणां प्रीतिः परा तात रतिश्च जाता॥<br><br>4485: स मे समाश्लिष्य पुनः शरीरं जटासु गृह्याभ्यवनाम्य वक्त्रम्। वक्त्रेण वक्त्रं प्रणिधाय शब्द चकार तन्मेऽजनयत् प्रहर्षम्॥<br><br>4486: न चापि पाद्यं बहु मन्यतेऽसौ फलानि चेमानि मयाऽऽहतानि। एवंव्रतोऽस्मीति च मामवोचत् फलानि चान्यानि समाददन्मे। ॥<br><br>4487: मयोपयुक्तनि फलानि यानि नेमानि तुल्यानि रसेन तुषाम्। न चापि तेषां त्वगियं यथैषां साराणि नैषामिव सन्ति तेषाम्॥<br><br>4488: तोयानि चैवातिरसानि मह्यं प्रादात् स व पातुमुदाररूपः। पीत्वैव यान्यभ्यधिकः प्रहर्षो ममाभवद् भूश्चलितेव चासीत्॥<br><br>4489: इमानि चित्राणि च गन्धवन्ति माल्यानि तस्योद्चथितानि पट्टैः। यानि प्रकीर्येह गतः स्वमेव स आश्रमं तपसा द्योतमानः॥<br><br>4490: गतेन तेनास्मि कृतो विचेता गात्रं च मे सम्परिदह्यतीव। इच्छामि तस्यान्तिकमाशु गन्तुं तं चेह नित्यं परिवर्तमानम्॥<br><br>4491: गच्छामि तस्यान्तिकमेव तात का नाम सा ब्रह्मचर्या च तस्या इच्छाम्यहं चरितुं तेन साधु यथा तपः स चरत्यार्यधर्मा॥<br><br>4492: चर्तुं तथेच्छा हृदये ममास्ति दुनोति चित्तं यदि तं न पश्ये॥<br><br>4493: विभाण्डक उवाच रक्षांसि चैतानि चरन्ति पुत्र रूपेण तेनाद्भुतदर्शनेन। अतुल्यवीर्याण्यभिरूपवन्ति विघ्नं सदा तपसश्चिन्तयन्ति॥<br><br>4494: सुरूयरूपाणि च तानि तात प्रलोभयन्ते विविधैरुपायैः। सुखाच्च लोकाच्च निपातयन्ति तान्युग्ररूपाणि मुनीन् वनेषु॥<br><br>4495: न तानि सेवेत मुनिर्यतात्मा सतां लोकान् प्रार्थयानः कथंचित्। कृत्वा त्रिनं तापसानां रमन्ते पापाचारास्तापसस्तान् न पश्येत्॥<br><br>4496: असज्जनेनाचरितानि पुत्र पापान्यपेयानि मधूनि तानि। माल्यानि चैतानि न वै मुनीनां स्मृतानि चित्रोज्जवलगन्धवन्ति॥<br><br>4497: रक्षांसि तानीति निवार्य पुत्रं विभाण्डकस्तां मृगयाम्बभूव। नासादयामास यदा त्र्यहेण तदा स पर्याववृतेऽऽश्रमाय॥<br><br>4498: यदा पुनः काश्यपो वै जगाम फलान्याहतु विधिनाऽऽश्रमात् सः। तदा पुनर्लोभयितुं जगाम सा वेशयोषा मुनिमृष्यशृङ्गम्॥<br><br>4499: दृष्ट्वैव तामृष्यशृङ्गः प्रहृष्टः सम्भ्रान्तरूपोऽभ्यपतत् तदानीम्। प्रोवाच चैनां भवतः श्रमाय गच्छाव यावन्न पिता ममैति॥<br><br>4500: ततो राजन् काश्यपस्यैकपुत्रं प्रवेश्य योगेन विमुच्य नावम्। राजग्मुरङ्गाधिपतेः समीपम्॥<br><br>4501: संस्थाप्य तामाश्रमदर्शने तु संतारितां नावमथातिशुभ्राम्। नीरादुपादाय तथैव चक्रे नाव्याश्रमं नाम वनं विचित्रम्॥<br><br>4502: अन्तःपुरे तं तु निवेश्य राजा। विभाण्डकस्यात्मजमकेपुत्रम्। मापूर्यमाणं च जगज्जलेन॥<br><br>4503: स लोमपादः परिपूर्णकामः सुतां ददावृष्यशृङ्गाय शान्ताम्। क्रोधप्रतीकारकरं च चक्रे गाश्चैव मार्गेषु च कर्षणानि॥<br><br>4504: विभाण्डकस्याव्रजत: स राजा पशून् प्रभूतान् पशुपांश्च वीरान्। विभाण्डकः परिपृच्छेद् यदा वः॥<br><br>4505: स वक्तव्यः प्राञ्जलिभिर्भवद्भिः पुत्रस्य ते पशवः कर्षणं च। किं ते प्रियं वै क्रियतां महर्षे दासाः स्म सर्वे तव वाचि बद्धाः॥<br><br>4506: अथोपायात् स मुनिश्चण्डकोपः स्वमाश्रमं मूलफलं गृहीत्वा। अन्वेषमाणश्च न तत्र पुत्रं ददर्श चुक्रोध ततो भृशं सः॥<br><br>4507: ततः स कोपेन विदीर्यमाण आशङ्कमानो नृपतेर्विधानम्। स्तमङ्गराजं सपुरं सराष्ट्रम्॥<br><br>4508: स वै श्रान्तः क्षुधितः काश्यपस्तान् घोषान् समासादितवान् समृद्धान् गोपैश्च तैर्विधिवत् पूज्यमानो राजेव तां रात्रिमुवास तत्र॥<br><br>4509: अवाप्य सत्कारमतीव तेभ्यः प्रोवाच कस्य प्रथिताः स्थ गोपाः। ऊचुस्ततस्तेऽभ्युपगम्य सर्वे धनं तवेदं विहितं सुतस्य। ॥<br><br>4510: स्तांश्चैव शृण्वन् मधुरान् प्रलापान्। प्रशान्तभूयिष्ठरजाः प्रहृष्टः समाससादाङ्गपतिं पुरस्थम्॥<br><br>4511: स पूजितस्तेन नरर्षभेण ददर्श पुत्रं दिवि देवं यथेन्द्रम्। शान्तां स्नुषां चैव ददर्श तत्र सौदामनीमुच्चरन्तीं यथैव॥<br><br>4512: ग्रामांश्च घोषांश्च सुतस्य दृष्ट्वा शान्तां च शान्तोऽस्य परः स कोपः। चकार तस्यैव परं प्रसादं विभाण्डको भूमिपतेनरेन्द्र॥<br><br>4513: रुवाच सूर्याग्निसमप्रभावः। जाते च पुत्रे वनमेवाव्रजेथा राज्ञः प्रियाण्यस्य सर्वाणि कृत्वा॥<br><br>4514: स तद्वचः कृतवानृष्यशृङ्गो ययौ च यत्रास्य पिता बभूव। शान्ता चैनं पर्यचरन्नरेन्द्र खे रोहिणी सोममिवानुकूला॥<br><br>4515: अरुन्धती वा सुभगा वसिष्ठं लोपामुद्रा वा यथा ह्यगस्त्यम्। नलस्य वै दमयन्ती यथाभूद्। यथा शची वज्रधरस्य चैव॥<br><br>4516: नारायणी चेन्द्रसेना बभूव वश्या नित्यं मुद्गलस्याजमीढ। तथा शान्ता ऋष्यशृङ्गं वनस्थं प्रीत्या युक्ता पर्यचरनरेन्द्र। ॥<br><br>4517: तस्याश्रमः पुण्य एषोऽवभाति महाह्रदं शोभयन् पुण्यकीर्तिः। स्तीर्थान्यन्यान्यनुसंयाहि राजन्॥<br><br>4518: वैशम्पायन उवाच ततः प्रयातः कौशिक्याः पाण्डवो जनमेजय। आनुपूर्येण सर्वाणि जगामायतनान्यथ॥<br><br>4519: स सागरं समासाद्य गङ्गायाः संगमे नृप। नदीशतानां पञ्चानां मध्ये चक्रे समाप्लवम्॥<br><br>4520: ततः समुद्रतीरेण जगाम वसुधाधिपः। भ्रातृभिः सहितो वीरः कालिङ्गान् प्रति भारत॥<br><br>4521: लोमश उवाच एते कलिङ्गाः कौन्तेय यत्र वैतरणी नदी। यत्रायजतधर्मोऽपि देवाञ्छरणमेत्य वै॥<br><br>4522: ऋषिभिः समुपायुक्तं यज्ञियं गिरिशोभितम्। उत्तरं तीरमेतद्धि सततं द्विजसेवितम्॥<br><br>4523: समानं देवयानेन पथा स्वर्गमुपेयुषः। अत्र वै ऋषयोऽन्येऽपि पुरा क्रतुभिरीजिरे॥<br><br>4524: अत्रैव रुद्रो राजेन्द्र पशुमादत्तवान् मखे। पशुमादाय राजेन्द्र भागोऽयमिति चाब्रवीत्॥<br><br>4525: हते पशौ तदा देवास्तमूचुर्भरतर्षभ। मा परस्व मभिद्रोग्धा माधर्मान् सकलान् वशीः॥<br><br>4526: ततः कल्याणरूपाभिर्वाग्भिस्ते रुद्रपस्तुवन्। इष्ट्या चैनं तर्पयित्वा मानयांचक्रिरे तदा॥<br><br>4527: ततः स पशुमुत्सृज्य देवयानेन जग्मिवान्। तत्रानुवंशो रुद्रस्य तं निबोध युधिष्ठिर॥<br><br>4528: अयातयामं सर्वेभ्यो भागेभ्यो भागमुत्तमम्। देवाः संकल्पयामासुर्भयाद् रुद्रस्य शाश्वतम्॥<br><br>4529: इमां गाथामत्र गायन्नपः स्पृशति यो नरः। देवयानोऽस्य पन्थाश्च चक्षुषाभिप्रकाशते॥<br><br>4530: वैशम्पायन उवाच ततो वैतरणी सर्वे पाण्डवा द्रौपदी तथा। अवतीर्य महाभागास्तर्पयांचक्रिरे पितॄन्। ॥<br><br>4531: युधिष्ठिर उवाच उपस्पृश्येह विधिवदस्यां नद्यां तपोबलात्। मानुषादस्मि विषयादपेतः पश्य लोमश॥<br><br>4532: सर्वा ल्लोकान् प्रपश्यामि प्रसादात् तव सुव्रत। वैखानसानां जपतामेष शब्दो महात्मनाम्॥<br><br>4533: लोमश उवाच त्रिशतं वै सहस्राणि योजनानां युधिष्ठिर। यत्रध्वनि शृणोष्येनं तूष्णीमास्स्व विशाम्पते॥<br><br>4534: एतत् स्वयम्भुवो राजन् वनं दिव्यं प्रकाशते। यत्रायजत राजेन्द्र विश्वकर्मा प्रतापवान्॥<br><br>4535: यस्मिन् यज्ञे हि भूर्दत्ता कश्यपाय महात्मने। सपर्वतवनोद्देशा दक्षिणार्थे स्वयम्भुवा॥<br><br>4536: अवासीदच्च कौन्तेय दत्तमात्रा मही तदा। उवाच चापि कुपिता लोकेश्वरमिदं प्रभुम्॥<br><br>4537: न मां माय भगवन् कस्मैचिद् दातुमर्हसि। प्रदानं मोघमेतत् ते यास्याम्येषा रसातलम्॥<br><br>4538: विषीदन्ती तु तां दृष्ट्वा कश्यपो भगवानृषिः। प्रसादयाम्बभूवाथ ततो भूमिं विशाम्पते॥<br><br>4539: ततः प्रसन्ना पृथिवी तपसा तस्य पाण्डव। पुनरुनह्य सलिलाद् वेदीरूपा स्थिता बभौ॥<br><br>4540: सैषा प्रकाशते राजन् वेदी संस्थानलक्षणा। आरुह्यात्र महाराज वीर्यवान् वै भविष्यसि॥<br><br>4541: सैषा सागरमासाद्य राजन् वेदी समाश्रिता। एतामारुह्य भद्रं ते त्वमेकस्तर सागरम्॥<br><br>4542: अहं च ते स्वस्त्ययनं प्रयोक्ष्ये यथा त्वमेनामधिरोहसेऽद्या मेषा वेदी प्रविशत्याजमीढ॥<br><br>4543: ॐ नमो विश्वगुप्ताय नमो विश्वपराय ते। सांनिध्यं कुरु देवेश सागरे लवणाम्भसि॥<br><br>4544: अग्निर्मित्रायोनिरापोऽथ देव्यो विष्णो रेतस्त्वममृतस्य नाभिः। एवं ब्रुवन् पाण्डव सत्यवाक्यं वेदीमिमां त्वं तरसाधिरोह॥<br><br>4545: अग्निश्च ते योनिरिडा च देहो रेतोधा विष्णोरमृतस्य नाभिः। एवं जपन् पाण्डव सत्यवाक्यं ततोऽवगाहेत पति नदीनाम्॥<br><br>4546: अन्यथा हि कुरुश्रेष्ठ देवयोनिरपां पतिः। कुशाग्रेणापि कौन्तेय न स्प्रष्टव्यो महोदधिः॥<br><br>4547: वैशम्पायन उवाच ततः कृतस्वस्त्ययनो महात्मा युधिष्ठिरः सागरमभ्यगच्छत्। कृत्वा च तच्छासनमस्य सर्वं महेन्द्रमासाद्य निशामुवास॥<br><br>4548: वैशम्पायन उवाच स तत्र तामुषित्वैकां रजनीं पृथिवीपतिः। तापसानां परं चक्रे सत्कारं भ्रातृभिः सह॥<br><br>4549: लोमशस्तस्य तान् सर्वानाचख्यौ तत्र तापसान्। भृगूनाङ्गिरसश्चैव वसिष्ठानथ काश्यपान्॥<br><br>4550: तान् समेत्य स राजर्षिरभिवाद्य कृताञ्जलिः। रामस्यानुचारं वीरमपृच्छदकृतव्रणम्॥<br><br>4551: कदा तु रामो भगवांस्तापसान् दर्शयिष्यति। तेनैवाहं प्रसंगेन द्रष्टुमिच्छामि भार्गवम्॥<br><br>4552: अकृतव्रण उवाच आयानेवासि विदितो रामस्य विदितात्मनः। प्रीतिस्त्वयि च रामस्य क्षिप्रं त्वां दर्शयिष्यति॥<br><br>4553: चतुर्दशीमष्टमी च रामं पश्यन्ति तापसाः। अस्यां रात्र्यां व्यतीतायां भवित्री वश्चतुर्दशी॥<br><br>4554: युधिष्ठिर उवाच भवाननुगतो रामं जामदग्न्यं महाबलम्। प्रत्यक्षदर्शी सर्वस्य पूर्ववृत्तस्य कर्मणः॥<br><br>4555: स भवान् कथयत्वद्य यथा रामेण निर्जिताः। आहवे क्षत्रिया: सर्वे कथं केन च हेतुना॥<br><br>4556: अकृतव्रण उवाच हन्त ते कथयिष्यामि महादाख्यानमुत्तमम्। भृगूणां राजशार्दूल वंशे जातस्य भारत। ॥<br><br>4557: रामस्य जामदग्न्यस्य चरितं देवसम्मितम्। हैहयाधिपतेश्चैव कार्तवीर्यस्य भारत॥<br><br>4558: रामेण चार्जुनो नाम हैहयाधिपतिर्हतः। तस्य बाहुशतान्यासंस्त्रीणि सप्त च पाण्डव॥<br><br>4559: दत्तात्रेयप्रसादेन विमानं काञ्चनं तथा। ऐश्वर्यं सर्वभूतेषु पृथिव्यां पृथिवीपते॥<br><br>4560: अव्याहतगतिश्चैव रथस्तस्य महात्मनः। रथेन तेन तु सदा वरदानेन वीर्यवान्॥<br><br>4561: ममर्द देवान् यक्षांश्च ऋषींश्चैव समन्ततः। भूतांश्चैव स सर्वांस्तु पीडयामास सर्वतः॥<br><br>4562: ततो देवाः समेत्याहुर्ऋषयश्च महाव्रताः। देवदेवं सुरारिनं विष्णुं सत्यपराक्रमम्॥<br><br>4563: भगवन् भूतरक्षार्थमर्जुनं जहि वै प्रभो। विमानेन च दिव्येन हैहयाधिपतिः प्रभुः॥<br><br>4564: शचीसहायं क्रीडन्तं धर्षयामास वासवम्। ततस्तु भगवान् देवः शक्रेण सहितस्तदा। कार्तवीर्यविनाशार्थ मन्त्रयामास भारत॥<br><br>4565: यत् तद् भूतहितं कार्यं सुरेन्द्रेण निवेदितम्। सम्प्रतिश्रुत्य तत् सर्वं भगवाँल्लोकपूजितः॥<br><br>4566: जगाम बदरीं रम्यां स्वमेवाश्रममण्डलम्। एतस्मिन्नेव काले तु पृथिव्यां पृथिवीपतिः॥<br><br>4567: कान्यकुब्जे महानासीत् पार्थिवः सुमहाबलः। गाधीति विश्रुतो लोके वनवासं जगाम ह॥<br><br>4568: वने तु तस्य वसतः कन्या जज्ञेऽप्सर:समा। ऋचीको भार्गवस्तां च वरयामास भारत॥<br><br>4569: तमुवाच ततो गाधिर्ब्राह्मणं संशितव्रतम्। उचितं नः कुले किंचित् पूर्वैर्यत् सम्प्रवर्तितम्॥<br><br>4570: एकत: श्यामकर्णानां पाण्डुराणां तरस्विनाम्। सहस्रं वाजिनां शुल्कमिति विद्धि द्विजोत्तम॥<br><br>4571: न चापि भगवान् वाच्यो दीयतामिति भार्गव। देया मे दुहिता चैव त्वद्विधाय महात्मने। ॥<br><br>4572: ऋचीक उवाच एकतः श्यामकर्णानां पाण्डुराणां तरस्विनाम्। दास्याम्यश्वसहस्रं ते मम भार्या सुतास्तु ते॥<br><br>4573: अकृतव्रण उवाच स तथेति प्रतिज्ञाय राजन् वरुणमब्रवीत्। एकतः श्यामकर्णानां पाण्डुराणां तरस्विनाम्॥<br><br>4574: सहस्रं वाजिनामेकं शुल्कार्थं मे प्रदीयताम्। तस्मै प्रादात् सहस्रं वै वाजिनां वरुणस्तदा॥<br><br>4575: तदश्वतीर्थं विख्यातमुत्थिता यत्र ते हयाः। गङ्गायां कान्यकुब्जे वै ददौ सत्यवतीं तदा। ॥<br><br>4576: ततो गाधिः सुतां चास्मै जन्याश्चासन् सुरास्तदा। लब्वा हयसहस्रं तु तांश्च दृष्ट्वा दिवौकसः॥<br><br>4577: धर्मेण लब्ध्वा तां भार्यामृचीको द्विजसत्तमः। यथाकामं यथाजोषं तया रेमे सुमध्यया॥<br><br>4578: तं विवाहे कृते राजन् सभार्यमवलोककः। आजगाम भृगुः श्रेष्ठं पुत्रं दृष्ट्वा ननन्द ह॥<br><br>4579: भार्यापती तमासीनं गुरुं सुरगणार्चितम्। अर्चित्वा पर्युपासीनौ प्राञ्जली तस्थतुस्तदा। ॥<br><br>4580: ततः स्नुषां स भगवान् प्रहृष्टो भृगुरब्रवीत्। वरं वृणीष्व सुभगे दाता ह्यस्मि तवेप्सितम्॥<br><br>4581: सा वै प्रसादयामास तं गुरुं पुत्रकारणात्। आत्मनश्चैव मातुश्च प्रसादं च चकार सः॥<br><br>4582: भृगुरुवाच ऋतौ त्वं चैव माता च स्नाते पुंसवनाय वै। आलिङ्गेतां पृथग् वृक्षौ साश्वत्थं त्वमुदुम्बरम्॥<br><br>4583: चरुद्वयमिदं भद्रे जनन्याश्च तवैव च। विश्वमावर्तयित्वा तु मया यत्नेन साधितम्॥<br><br>4584: प्राशितव्यं प्रयत्नेन चेत्युक्त्वादर्शनं गतः। आलिङ्गने चरौ चैव चक्रतुस्ते विपर्ययम्॥<br><br>4585: ततः पुनः स भगवान् काले बहुतिथे गते। दिव्यज्ञानाद् विदित्वा तु भगवानागतः पुनः॥<br><br>4586: अथोवाच महातेजा भृगुः सत्यवतीं स्नुषाम्। उपयुक्तश्चरुर्भद्रे वृक्षे चालिङ्गनं कृतम्॥<br><br>4587: विपरीतेन ते सुभूर्मात्रा चैवासि वञ्चिता। ब्राह्मणः क्षत्रवृत्तिः तव पुत्रो भविष्यति॥<br><br>4588: क्षत्रियो ब्राह्मणाचारो मातुस्तव सुतो महान्। भविष्यति महावीर्यः साधूगां मार्गमास्थितः॥<br><br>4589: ततः प्रसादयामास श्वशुरं सा पुनः पुनः। न मे पुत्रो भवेदीदृक कामं पौत्रो भवेदिति॥<br><br>4590: एवमस्त्विति सा तेन पाण्डव प्रतिनन्दिता। जमदग्निं ततः पुत्रं जज्ञे सा काल आगते॥<br><br>4591: तेजसा वर्चसा चैव युक्तं भार्गवनन्दनम्। स वर्धमानस्तेजस्वी वेदस्याध्यनेन च॥<br><br>4592: बहूनृषीन् महातेजाः पाण्डवेयात्यवर्तत। तं तु कृत्स्नोधनुर्वेदः प्रत्यभाद् भरतर्षभ। चतुर्विधानि चास्त्राणि भास्करोपमवर्चसम्॥<br><br>4593: अकृतव्रण उवाच स वेदाध्ययने युक्तो जमदग्निर्महातपाः। तपस्तेपे ततो देवान् नियमाद् वशमानयत्॥<br><br>4594: स प्रसेनजितं राजन्नधिगम्य नराधिपम्। रेणुकां वरयामास स च तस्मै ददौ नृपः॥<br><br>4595: रेणुकां त्वथ सम्प्राप्य भार्यां भार्गवनन्दनः। आश्रमस्थस्तया सार्धं तपस्तेपेऽनुकूलया॥<br><br>4596: तस्याः कुमाराश्चत्वारो जज्ञिरे रामपञ्चमाः। सर्वेषामजघन्यस्तु राम आसीज्जघन्यजः॥<br><br>4597: फलाहारेषु सर्वेषु गतेष्वथ सुतेषु वै। रेणुका स्नातुमगमत् कदाचिन्नियतव्रता॥<br><br>4598: सा तु चित्ररथं नाम मार्तिकावतकं नृपम्। ददर्श रेणुका राजन्नागच्छन्ती यदृच्छया। ॥<br><br>4599: क्रीडन्तं सलिले दृष्ट्वा सभार्यं पद्ममालिनम्। ऋद्धिमन्तं ततस्तस्य स्पृहयामास रेणुका॥<br><br>4600: व्यभिचाराच्च तस्मात् सा क्लिन्नाम्भसि विचेतना। प्रविवेशाश्रमं त्रस्ता तां वै भर्तान्वबुध्यत॥<br><br>4601: स तां दृष्ट्वा च्युतां धैर्याद् ब्राह्मया लक्ष्म्या विवर्जिताम्। धिकछब्देन महातेजा गर्हयामास वीर्यवान्॥<br><br>4602: ततो ज्येष्ठो जामदग्न्यो रुमण्वान् नाम नामतः। आजगाम सुषेणश्च वसुर्विश्वावसुस्तथा॥<br><br>4603: तानानुपूर्व्याद् भगवान् वधे मातुरचोदयत्। न च ते जातसंस्नेहाः किंचिदूचुर्विचेतसः॥<br><br>4604: ततः शशाप तान् क्रोधात् ते शप्ताश्चेतना जहुः। मृगपक्षिसधर्माणः क्षिप्रमासञ्जडोपमाः॥<br><br>4605: ततो रामोऽभ्ययात् पश्चादाश्रमं परवीरहा। तमुवाच महाबाहुर्जमदग्निर्महातपाः॥<br><br>4606: जहीमां मातरं पापां मा च पुत्र व्यथां कृथाः। तत आदाय परशुं रामो मातुः शिरोऽहरत्॥<br><br>4607: ततस्तस्य महाराज जमदग्नेर्महात्मनः। कोपोऽभ्यगच्छत् सहसा प्रसन्नश्चाब्रवीदिदम्॥<br><br>4608: ममेदं वचनात् तात कृतं ते कर्म दुष्करम्। वृणीष्व कामान्धर्मज्ञ यावतो वाञ्छसे हृदा॥<br><br>4609: स वव्रे मातुरुत्थानमस्मृतिं च वधस्य वै। पापेन तेन चास्पर्श भ्रातृणां प्रकृति तथा॥<br><br>4610: अप्रतिद्वन्द्वतां युद्धे दीर्घमायुश्च भारत। ददौ च सर्वान् कामांस्ताञ्जमदग्निर्महातपाः॥<br><br>4611: कदाचित् तु तथैवास्य विनिष्क्रान्ताः सुताः प्रभो। अथानूपपतिर्वीरः कार्तवीर्योऽभ्यवर्तत॥<br><br>4612: तमाश्रमपदं प्राप्तमृर्भार्या समार्चयत्। स युद्धमदसम्मत्तो नाभ्यनन्दत् तथार्चनम्॥<br><br>4613: प्रमथ्य चाश्रमात् तस्माद्धोमधेनोस्तथा बलात्। जहार वत्सं क्रोशन्त्या बभञ्ज च महादुमान्॥<br><br>4614: आगताय च रामाय तदाचष्ट पिता स्वयम्। गां च रोरुदतीं दृष्ट्वा कोपो रामं समाविशत्॥<br><br>4615: स मृत्युवशमापन्नं कार्तवीर्यमुपाद्रवत्। तस्याथ युधि विक्रम्य भार्गवः परवीरहा॥<br><br>4616: चिच्छेद निशितैर्भल्लैर्वाहून् परिघसंनिभान्। सहस्रसम्मितान् राजन् प्रगृह्य रुचिरंधनुः॥<br><br>4617: अभिभूतः स रामेण संयुक्तः कालधर्मणा। अर्जुनस्याथ दायादा रामेण कृतमन्यवः॥<br><br>4618: आश्रमस्थं विना रामं जगदग्निमुपाद्रवन्। ते तं जघ्नुर्महावीर्यमयुध्यन्तं तपस्विनम्॥<br><br>4619: असकृद् रामरामेति विक्रोशन्तमनाथवत्। कार्तवीर्यस्य पुत्रास्तु जमदग्निं युधिष्ठिर। ॥<br><br>4620: पीडयित्वा शरैर्जग्मुर्यथागतमरिदमाः। अपक्रान्तेषु वै तेषु जमदग्नौ तथा गते॥<br><br>4621: समित्पाणिरुपागच्छदाश्रमं भृगुनन्दनः। स दृष्ट्वा पितरं वीरस्तथा मृत्युवशं गतम्। अनर्हन्तं तथाभूतं विललाप सुदुःखितः॥<br><br>4622: राम उवाच ममापराधात् तैः क्षुदैर्हतस्त्वं तात बालिशैः। कार्तवीर्यस्य दायादैर्वने मृग इवेषुभिः॥<br><br>4623: धर्मज्ञस्य कथं तात वर्तमानस्य सत्पथे। मृत्युरेवंविधो युक्तः सर्वभूतेष्वनागसः॥<br><br>4624: किं नु तैर्न कृतं पापं यैर्भवास्तपसि स्थितः। अयुध्यमानो वृद्धः सन् हतः शरशतैः शितैः॥<br><br>4625: किं नु ते तत्र वक्ष्यन्ति सचिवेषु सुहृत्सु च। अयुध्यमानं धर्मज्ञमेकं हत्वानपत्रपाः॥<br><br>4626: विलप्यैवं सकरुणं बहु नानाविधं नृप। प्रेतकार्याणि सर्वाणि पितुश्चक्रे महातपाः॥<br><br>4627: ददाह पितरं चाग्नौ रामः परपुरंजयः। प्रतिजज्ञे वधं चापि सर्वक्षत्रस्य भारत॥<br><br>4628: संक्रुद्धोऽतिबलः संख्ये शस्त्रमादाय वीर्यवान्। जनिवान् कार्तवीर्यस्य सुतानेकोऽन्तकोपमः॥<br><br>4629: तेषां चानुगता ये च क्षत्रियाः क्षत्रियर्षभ। तांश्च सर्वानवामृद्गाद् रामः प्रहरता वरः॥<br><br>4630: त्रिःसप्तकृत्वः पृथिवीं कृत्वा निःक्षत्रियां प्रभुः। समन्तपञ्चके पञ्च चकार रुधिरहदान्॥<br><br>4631: स तेषु तर्पयामास भृगुन् भृगुकुलोद्वहः। साक्षाद् ददर्श चर्चीकं स च रामं न्यवारयत्॥<br><br>4632: ततो यज्ञेन महता जामदग्न्यः प्रतापवान्। तर्पयामास देवेन्द्रमृत्विग्भ्यः प्रददौ महीम्॥<br><br>4633: वेदी चाप्यददद्वैमी कश्यपाय महात्मने। दशव्यामायतां कृत्वा नवोत्सेधां विशाम्पते॥<br><br>4634: तां कश्यपस्यानुमते ब्राह्मणाः खण्डशस्तदा। व्यभजस्ते तदा राजन् प्रख्याताः खाण्डवायनाः॥<br><br>4635: स प्रदाय महीं तस्मै कश्यपाय महात्मने। अस्मिन् महेन्द्रे शैलेन्द्रे वसत्यमितविक्रमः॥<br><br>4636: एवं वैरमभूत् तस्य क्षत्रियैर्लोकवासिभिः। पृथिवी चापि विजिता रामेणामिततेजसा॥<br><br>4637: वैशम्पायन उवाच ततश्चतुर्दशी रामः समयेन महामनाः। दर्शयामास तान् विप्रान्धर्मराजं च सानुजम्॥<br><br>4638: स तमानर्च राजेन्द्र भ्रातृभिः सहितः प्रभुः। द्विजानां च परां पूजां चक्रे नृपतिसत्तमः॥<br><br>4639: अर्चित्वा जामदग्न्यं स पूजितस्तेन चोदितः। महेन्द्र उष्य तां रात्रि प्रययौ दक्षिणामुखः॥<br><br>4640: वैशम्पायन उवाच गच्छन् स तीर्थानि महानुभावः पुण्यानि रम्याणि ददर्श राजा। सर्वाणि विप्रैरुपशोभितानि क्वचित् क्वचिद् भारत सागरस्य॥<br><br>4641: स वृत्तवांस्तेषु कृताभिषेकः सहानुजः पार्थिवपुत्रपौत्रः। समुद्रगां पुण्यतमा प्रशस्तां जगाम पारिक्षित पाण्डुपुत्रः॥<br><br>4642: तत्रापि चाप्लुत्य महानुभावः संतर्पयामास पितृन् सुरांचा द्विजातिमुख्येषुधनं विसृज्य गोदावरी सागरगामगच्छत्॥<br><br>4643: ततो विपाप्मा द्रविडेषु राजन् समुद्रमासाद्य च लोकपुण्यम्। अगस्त्यतीर्थं च महापवित्रं नारीतीर्थान्यथ वीरो ददर्श॥<br><br>4644: तत्रार्जुनस्यायधनुर्धरस्य निशम्य तत् कर्म नरैरशक्यम्। सम्पूज्यमानः परमर्षिसङ्घः परां मुदं पाण्डुसुतः स लेभे॥<br><br>4645: स तेषु तीर्थेष्वभिषिक्तगात्रः कृष्णासहाय: सहितोऽनुजैश्च। सम्पूजयन् विक्रममर्जुनस्य रेमे महीपाल पतिः पृथिव्याः॥<br><br>4646: ततः सहस्राणि गवां प्रदाय तीर्थेषु तेष्वम्बुधरोत्तमस्य। हृष्टः सह भ्रातृभिरर्जुनस्य संकीर्तयामास गवां प्रदानम्॥<br><br>4647: स तानि तीर्थानि च सागरस्य पुण्यानि चान्यानि बहूनि राजन्। क्रमेण गच्छन् परिपूर्णकाम: शूर्पारकं पुण्यतमं ददर्श॥<br><br>4648: तत्रोदधे: कंचिदतीत्य देशं ख्यातं पृथिव्यां वनमाससाद। दिष्टं तथा पुण्यपरैर्नरेन्द्रैः॥<br><br>4649: स तत्र तामङ्घयधनुर्धरस्य वेदी ददर्शायतपीनबाहुः। ऋचीकपुत्रस्य तपस्विसङ्घः समावृतां पुण्यकृदर्चनीयाम्॥<br><br>4650: ततो वसूनां वसुधाधिपः स मरुद्गणानां च तथाश्विनोश्च। मिन्द्रस्य विष्णोः सवितुर्विभोश्च॥<br><br>4651: भवस्य चन्द्रस्य दिवाकरस्य पतेरपां साध्यगणस्य चैव। धातुः पितृणां च तथा महात्मा रुद्रस्य राजन् सगणस्य चैव॥<br><br>4652: सरस्वत्याः सिद्धगणस्य चैव पुण्याश्च ये चाप्यमरास्तथान्ये। पुण्यानि चाप्यायतनानि तेषां ददर्श राजा सुमनोहराणि॥<br><br>4653: तेषूपवासान विबुधानुपोष्य दत्त्वा च रत्नानि महान्ति राजा। तीर्थेषु सर्वेषु परिप्लुताङ्गः पुनः स शूर्पारकमाजगाम्॥<br><br>4654: स तेन तीर्थेन तु सागरस्य पुनः प्रयातः सह सोदरीयैः। स्तीर्थं प्रभासं समुपाजगाम॥<br><br>4655: तत्राभिषिक्तः पृथुलोहिताश्च सहानुजैर्देवगणान् पितॄश्चा संतर्पयामास तथैव कृष्णा ते चापि विप्राः सह लोमशेन। ॥<br><br>4656: स द्वादशाहं जलवायुभक्षः। कुर्वन् क्षपाहःसु तदाभिषेकम्। समन्ततोऽग्नीनुपदीपयित्वा तेपे तपोधर्मभृतां वरिष्ठः॥<br><br>4657: तमुग्रमास्थाय तपश्चरन्तं शुश्राव रामश्च जनार्दनश्च। तौ सर्ववृष्णिप्रवरौ ससैन्यौ युधिष्ठिरं जग्मतुराजमीढम्॥<br><br>4658: वृष्णयः पाण्डुसुतान् समीक्ष्य भूमौ शयानान् मलदिग्धगावान्। ते ॥<br><br>4659: अनर्हती द्रौपदों चापि दृष्ट्वा सुदुःखिताश्चक्रुशुरातनादम्॥<br><br>4660: ततः स रामं च जनार्दनं च काणि च साम्बं च शिनेश्च पौत्रम्। अन्यांश्च वृष्णीनुपगम्य पूजा चक्रे यथाधर्ममहीनसत्त्वः॥<br><br>4661: स्तैः सत्कृताः पाण्डुसुतैस्तथैव। नुपाविशन् देवगणा यथेन्द्रम्॥<br><br>4662: तेषां स सर्वं चरितं परेषां वने च वासं परमप्रतीतः। अस्त्रार्थमिन्द्रस्य गतं च पार्थं निवेशन हृष्टमनाः शशंस॥<br><br>4663: स्तांश्चापि दृष्ट्वा सुकृशानतीव। नेत्रोद्भवं सम्मुमुचुमहारे दुःखार्तिजं वारि महानुभावाः॥<br><br>4664: जनमजेय उवाच प्रभासतीर्थमासाद्य पाण्डवा वृष्णयस्तथा। किमकुर्वन् कथाश्चैषां कास्तत्रासंस्तपोधन॥<br><br>4665: ते हि सर्वे महात्मनः सर्वशास्त्रविशारदाः। वृष्णयः पाण्डवाश्चैव सुहदश्च परस्परम्॥<br><br>4666: वैशम्पायन उवाच प्रभासतीर्थं सम्प्राप्य पुण्यं तीर्थं महोदधेः। वृष्णयः पाण्डवान् वीराः परिवार्योपतस्थिरे॥<br><br>4667: ततो गोक्षीरकुन्देन्दुमृणालरजतप्रभः। वनमाली हली रामो बभाषे पुष्करेक्षणम्॥<br><br>4668: बलदेव उवाच न कृष्णधर्मश्चरितो भवाय जन्तोरधर्मश्च पराभवाय। युधिष्ठिरो यत्र जटी महात्मा वनाश्रयः क्लिश्यति चीरवासाः॥<br><br>4669: दुर्योधनश्चापि महीं प्रशास्ति न चास्य भूमिर्विवरं ददाति। नितीव मन्येत नरोऽल्पबुद्धिः॥<br><br>4670: दुर्योधने चापि विवर्धमाने युधिष्ठिरे चासुखमात्तराज्ये। किं त्वत्र कर्तव्यमिति प्रजाभिः शङ्का मिथः संजनिता नराणाम्॥<br><br>4671: अयं सधर्मप्रभावो नरेन्द्रो धर्मेधृतः सत्यधृतिः प्रदाता। चलेद्धि राज्याच्च सुखाच्च पार्थो धर्मादपेतस्तु कथं विवर्धेत्॥<br><br>4672: कथं नु भीष्मश्च कृपश्च विप्रो द्रोणश्च राजा च कुलस्य वृद्धः। प्रव्राज्य पार्थान् सुखमाप्नुवन्ति धिक् पापबुद्धीन् भरतप्रधानान्॥<br><br>4673: किं नाम वक्ष्यत्यवनिप्रधानः पितॄन् समागम्य परत्र पापः। पुत्रेषु सम्यक् चरितं मयेति पुत्रानपापान् व्यपरोप्य राज्यात्॥<br><br>4674: नासौ धिया सम्प्रति पश्यति स्म किं नाम कृत्वाहमचक्षुरेवम्। जातः पृथिव्यामिति पार्थिवेषु प्रवाज्य कौन्तेयमिति स्म राज्यात्॥<br><br>4675: नूनं समृद्धान् पितृलोकभूमौ चामीकराभान् क्षितिजान् प्रफुल्लान्। विचित्रवीर्यस्य सुतः सपुत्रः कृत्वा नृशंसं बत पश्यति स्म॥<br><br>4676: व्यूढोत्तरांसान् पृथुलोहिताक्षान् नेमान् स्म पृच्छन् स शृणोति नूनम्। प्रास्थापयद् यत् सवनं सशङ्को युधिष्ठिरं सानुजमात्तशस्त्रम्॥<br><br>4677: योऽयं परेषां पृतनां समृद्धां निरायुधो दीर्घभुजो निहन्यात्। श्रुत्वैव शब्दं हि वृकोदरस्य मुञ्चन्ति सैन्यानि शकृत् समूत्रम्॥<br><br>4678: स क्षुत्पिपासाध्वकृशस्तरवी समेत्य नानायुधबाणपाणिः। वने स्मरन् वासमिमं सुघोरं शेषं न कुर्यादिति निश्चितं मे॥<br><br>4679: न ह्यस्य वीर्येण बलेन कश्चित्। समः पृथिव्यापपि विद्यतेऽन्यः। स शीतवातातपकर्शिताङ्गो न शेषमाजावसुहृत्सु कुर्यात्॥<br><br>4680: प्राच्यां नृपानेकरथेन जित्वा वृकोदरः सानुचरान् रणेषु। स्वस्त्यागमद् योऽतिरथस्तरस्वी सोऽयं वने क्लिश्यति चीरवासाः॥<br><br>4681: यः सिन्धुकूले व्यजयवृदेवान् समागतान् दाक्षिणात्यान् महीपान्। तं पश्यतेमं सहदेवमद्य तरस्विनं तापसवेषरूपम्॥<br><br>4682: यः पार्थिवानेकरथेन जिग्ये दिशं प्रतीची प्रति युद्धशौण्डः। अटी चरत्यद्य मलाचिताङ्गः॥<br><br>4683: सत्रे समृद्धेऽतिरथस्य राज्ञो वेदीतलादुत्पतिता सुता या। सेयं वने वासमिमं सुदुःखं कथं सहत्यद्य सती सुखार्हा॥<br><br>4684: त्रिवर्गमुख्यस्य समीरणस्य देवेश्वरस्याप्यथवाश्विनोश्च। एषां सुराणां तनयाः कथं नु वनेऽचरन् ह्यस्तसुखाः सुखार्हाः॥<br><br>4685: जिते हिधर्मस्य सुते सभार्य सभ्रातृके सानुचरे निरस्ते। दुर्योधने चापि विवर्धमाने कथं न सीदत्यवनिः सशैला। ॥<br><br>4686: सात्यकिरुवाच न राम कालः परिदेवनाय यदुत्तरं त्वत्र तदेव सर्वे। समाचरामो हनतीतकालं युधिष्ठिरो यद्यपि नाह किंचित्॥<br><br>4687: ये नाथवन्तोऽद्य भवन्ति लोके ते नात्मना कर्म समारभन्ते। तेषां तु कार्येषु भवन्ति नाथा: शिव्यादयो राम यथा ययातः॥<br><br>4688: येषां तथा राम समारभन्ते कार्याणि नाथाः स्वमतेन लोके। ते नाथवन्तः पुरुषप्रवीरा नानाथवत् कृच्छ्रमवाप्नुवन्ति॥<br><br>4689: कस्मादिमौ रामजनार्दनौ च प्रद्युम्नसाम्वौ च मया समेतौ। स्त्रैलोक्यनाथानभिगम्य पार्थाः॥<br><br>4690: निर्यातु साध्वद्य दशार्हसेना प्रभूतनानायुधचित्रवर्मा। यमक्षयं गच्छतुधार्तराष्ट्रः सबान्धवो वृष्णिबलाभिभूतः॥<br><br>4691: त्वं ह्येव कोपात् पृथिवीमपीमां संवेष्टयेस्तिष्ठस्तु शार्ङ्गधन्वा। सधार्तराष्ट्र जहि सानुबन्धं वृत्रं यथा देवपतिर्महेन्द्रः॥<br><br>4692: भ्राता च मे यः स सखा गुरुश्च जनार्दनस्यात्मसमश्च पार्थः। यदर्थमैच्छन् मनुजाः सुपुत्रं शिष्यं गुस्श्चाप्रतिकूलवादम्॥<br><br>4693: यदर्थमभ्युद्यतमुत्तमं तत् करोति कर्माचयमपारणीयम्। विहत्य सर्वाणि रणेऽभिभूया। ८॥<br><br>4694: कायाच्छिरः सर्पविषाग्निकल्पैः शरोत्तमैरुन्मथितास्मि रामा खड्न चाहं निशितेन संख्ये कायाच्छिरस्तस्य बलात् प्रमथ्य। ॥<br><br>4695: ततोऽस्य सर्वाननुगान् हनिष्ये दुर्योधनं चापि कुरुश्च सर्वान्। आत्तायुधं मामिह रौहिणेय पश्यन्तु भैमा युधि जातहर्षाः॥<br><br>4696: नग्निं महाकक्षमिवान्तकाले। प्रद्युम्नमुक्तान् निशितान् न शक्ताः सोढुं कृपद्रोणविकर्णकर्णाः॥<br><br>4697: जानामि वीर्यं च जयात्मजस्य काणिर्भवत्येष यथा रणस्थः। साम्बः ससूतं सरथं भुजाभ्यां दुःखासनं शास्तु बलात् प्रमथ्य॥<br><br>4698: न विद्यते जाम्बवतीसुतस्य रणे विषां हि रणोत्कटस्य। एतेन बालेन हि शम्बरस्य दैत्यस्य सैन्यं सहसा प्रणुन्नम्॥<br><br>4699: रेतेन संख्ये निहतोऽश्वचक्रः। को नाम साम्बस्य महारथस्य रणे समक्षं रथमभ्युदयात्॥<br><br>4700: यथा प्रविश्यान्तरमन्तकस्य काले मनुष्यो न विनिष्क्रमेता तथा प्रविश्यान्तरमस्य संख्ये को नाम जीवन् पुनराव्रजेत्॥<br><br>4701: द्रोणं च भीष्मं च महारथौ तौ सुतैर्वृतं चाप्यथ सोमदत्तम्। सर्वाणि सन्यानि च वासुदेवः प्रधक्ष्यते सायकवह्निजालैः॥<br><br>4702: किं नाम लोकेष्वविषयमस्ति कृष्णस्य सर्वेषु सदेवकेषु। श्चक्रायुधस्याप्रतिमस्य युद्धे॥<br><br>4703: महीमिमांधार्तराष्ट्रर्विसंज्ञैः। हृतोत्तमाङ्गैनिहतैः करोतु कीर्णां कुशैर्वेदिमिवाध्वरेषु॥<br><br>4704: गदोल्मुको बाहुकभानुनीथाः शूरच संख्ये निशथः कुमारः। रणोत्कटौ सारणचारुदेष्णौ कुलोचितं विप्रथयन्तु कर्म॥<br><br>4705: सवृष्णिभोजान्धकयोधमुख्या समागता सात सात्वतशूरसेना। ल्लोके यशः स्फीतमुपाकरोतु॥<br><br>4706: ततोऽभिमन्युः पृथिवीं प्रशास्तु यावद् व्रतधर्मभृतां वरिष्ठः। युधिष्ठिरः पारयते महात्मा द्यूते यथोक्तं कुरुसत्तमेन॥<br><br>4707: स्ततो महीं भोक्ष्यतिधर्मराजः। मेतद्धि नः कृत्यतमं यशस्यम्॥<br><br>4708: वासुदेव उवाच असंशयं माधव सत्यमेतद् गृहणीम ते वाक्यमदीनसत्त्व। स्वाभ्यां भुजाभ्यामजितां तु भूमि नेच्छेत् कुरूणामृषभः कथंचित्॥<br><br>4709: न ह्येष कामान्न भयान्न लोभाद् युधिष्ठिरो जातु जह्यात् स्वधर्मम्। भीमार्जुनौ चातिरथौ यमौ च तथैव कृष्णा दुपदात्मजेयम्॥<br><br>4710: उभौ हि युद्धेऽप्रतिमौ पृथिव्यां वृकोदरश्चैवधनंजयश्च। न्माद्रीसुताभ्यां च पुरस्कृतोऽयम्॥<br><br>4711: यदा तु पञ्चालपतिर्महात्मा सकेकयश्चेदिपतिर्वयं च। स्तदैव सर्वे रिपवो हि न स्युः॥<br><br>4712: युधिष्ठिर उवाच नेदं चित्रं माधव यद् ब्रवीषि सत्यं तु मे रक्ष्यतमं न राज्यम्। कृष्णस्तु मां वेद यथावदेकः कृष्णं च वेदाहमथो यथावत्॥<br><br>4713: यदैव कालं पुरुषप्रवीरो वेत्स्यत्ययं माधव विक्रमस्य। तदा रणे त्वं च शिनिप्रवीर सुयोधनं जेष्यसि केशवश्च॥<br><br>4714: प्रतिप्रयान्त्वद्य दशार्हवीरा दृष्टोऽस्मि नाथैर्नरलोकनाथैः। धर्मेऽप्रमादं कुरुताप्रमेया द्रष्टास्मि भूयः सुखिनः समेतान्॥<br><br>4715: तेऽन्योन्यमामन्त्र्य तथाभिवाद्य वृद्धान् परिष्वज्य शिशुंश्च सर्वान्। स्ते चापि तीर्थान्यनुसंविचेरुः॥<br><br>4716: विसृज्य कृष्णं त्वथधर्मराजो विदर्भराजोपचितां सुतीर्थाम्। जगाम पुण्यां सरितं पयोष्णी सभ्रातृभृत्यः सह लोमशेन॥<br><br>4717: सुतेन सोमेन विमिश्रतोयां पयः पयोष्णीं प्रति सोऽध्युवास। द्विजातिमुख्यैर्मुदितैर्महात्मा संस्तूयमानः स्तुतिभिर्वराभिः॥<br><br>4718: लोमश उवाच नृगेण यजमानेन सोमेनेह पुरंदरः। तर्पितः श्रूयते राजन् स तृप्तो मुदमभ्यगात्॥<br><br>4719: इह देवैः सहेन्द्रश्च प्रजापतिभिरेव च। इष्टं बहुविधैर्यज्ञैर्महद्भिर्भूरिदक्षिणैः॥<br><br>4720: आमूर्तरयसश्चेह राजा वज्रधरं प्रभुम्। तर्पयामास सोमेन हयमेधेषु सप्तसु॥<br><br>4721: तस्य सप्तसु यज्ञेषु सर्वमासीद्धिरण्मयम्। वानस्पत्यं च भौमं च यद्रव्यं नियतं मखे॥<br><br>4722: चषालयूपचमसाः स्थाल्यः पात्र्यः स्रुचः सुवाः। तेष्वेव चास्य यज्ञेषु प्रयोगाः सप्त विश्रुताः॥<br><br>4723: सप्तैकैकस्य यूपस्य चषालाचोपरि स्थिताः। तस्य स्म यूपान् यज्ञेषु भ्राजमानान् हिरण्मयान्॥<br><br>4724: स्वयमुत्थापयामासुर्देवा: सेन्द्रा युधिष्ठिर। तेषु तस्य मखावयेषु गयस्य पृथिवीपतेः॥<br><br>4725: अमाद्यदिन्द्रः सोमेन दक्षिणाभिजिातयः। प्रसंख्यानानसंख्येयान् प्रत्यगृहणन् द्विजातयः॥<br><br>4726: सिकता वा यथा लोके यथा वा दिवि तारकाः। यथा वा वर्षतोधारा असंख्येयाः स्म केनचित्॥<br><br>4727: तथैव तदसंख्येयंधनं यत् प्रददौ गयः। सदस्येभ्यो महाराज तेषु यज्ञेषु सप्तसु॥<br><br>4728: भवेत् संख्येयमेतद्धि यदेतत् परिकीर्तितम्। न तस्य शक्याः संख्यातुं दक्षिणा दक्षिणावतः॥<br><br>4729: हिरण्मयीभिर्गोभिश्च कृताभिर्विश्वकर्मणा। ब्राह्मणांस्तर्पयामास नानादिग्भ्यः समागतान्॥<br><br>4730: अल्पावशेषा पृथिवी चैत्यैरासीन्महात्मनः। गयस्य यजमानस्य तत्र तत्र विशाम्पते। ॥<br><br>4731: स लोकान् प्राप्तवानन्द्रान् कर्मणा तेन भारत। सलोकतां तस्य गच्छेत् पयोष्ण्यां य उपस्पृशेत्॥<br><br>4732: तस्मात् त्वमत्र राजेन्द्र भ्रातृभिः सहितोऽच्युत। उपस्पृश्य महीपालधूतपाप्मा भविष्यसि॥<br><br>4733: वैशम्पायन उवाच स पयोष्ण्यां नरश्रेष्ठः स्नात्वा वै भ्रातृभिः सह। वैदूर्यपर्वतं चैव नर्मदां च महानदीम्॥<br><br>4734: समागमत तेजस्वी भ्रातृभिः सहितोऽनघ। तत्रास्य सर्वाण्याचख्यौ लोमशो भगवानृषिः॥<br><br>4735: तीर्थानि रमणीयानि पुण्यान्यायतनानि च। यथायोगं यथाप्रीति प्रययौ भ्रातृभिः सह। तत्र तत्राददाद् वित्तं ब्राह्मणेभ्यः सहस्रशः॥<br><br>4736: लोमश उवाच देवानामेति कौन्तेय तथा राज्ञां सलोकताम्। वैदूर्यपर्वतं दृष्ट्वा नर्मदामवतीर्य च॥<br><br>4737: संधिरेष नरश्रेष्ठ त्रेताया द्वापरस्य च। एनमासाद्य कौन्तेय सर्वपापैः प्रमुच्यते॥<br><br>4738: एष शर्यातियज्ञस्य देशस्तात प्रकाशते। साक्षाद् यत्रापिबत् सोममश्विभ्यां सह कौशिकः॥<br><br>4739: चुकोप भार्गक्श्चापि महेन्द्रस्य महातपाः। संस्तम्भयामास च तं वासवं च्यवनः प्रभुः। सुकन्यां चापि भार्यां स राजपुत्रीमवाप्तवान्। ॥<br><br>4740: युधिष्ठिर उवाच कथं विष्टम्भितस्तेन भगवान् पाकशासनः। किमर्थं भार्गवश्चापि कोपं चक्रे महातपाः॥<br><br>4741: नासत्यौ च कथं ब्रह्मन् कृतवान् सोमपीथिनौ। एतत् सर्वं यथावृत्तमाख्यातु भगवान् मम॥<br><br>4742: लोमश उवाच भृगोर्महर्षेः पुत्रोऽभूच्च्यवनो नाम भारत। समीपे सरसस्तस्य तपस्तेपे महाद्युतिः॥<br><br>4743: स्थाणुभूतो महातेजा वीरस्थानेन पाण्डव। अतिष्ठत चिरं कालमेकदेशे विशाम्पते॥<br><br>4744: स वल्मीकोऽभवदृषिर्लताभिरिव संवृतः। कालेन महता राजन् समाकीर्णाः पिपीलिकैः॥<br><br>4745: तथा स संवृतोधीमान् मृत्पिण्ड इव सर्वशः। तप्यते स्म तपो घोरं वल्मीकेन समावृतः॥<br><br>4746: अथ दीर्घस्य कालस्य शर्याति म पार्थिवः। आजगाम सरो रम्यं विहर्तुमिदमुत्तमम्॥<br><br>4747: तस्य स्त्रीणां सहस्राणि चत्वार्यासन् परिग्रहे। एकैव च सुता सुभ्रः सुकन्या नाम भारत॥<br><br>4748: सा सखीभिः परिवृता दिव्याभरणभूषिता। चंक्रम्यमाणा वल्मीकं भार्गवस्य समासदत्॥<br><br>4749: सा वै वसुमतीं तत्र पश्यन्ती सुमनोरमाम्। वनस्पतीन् विचिन्वन्ती विजहार सखीवृता॥<br><br>4750: रूपेण वयसा चैव मदनेन मदेन च। बभञ्ज वनवृक्षाणां शाखा: परमपुष्पिताः॥<br><br>4751: तां सखीरहितामेकामेकवस्त्रामलंकृताम्। ददर्श भार्गवोधीमांश्चरन्तीमिव विद्युतम्॥<br><br>4752: तां पश्यमानो विजने स रेमे परमद्युतिः। क्षामकण्ठश्च विप्रर्षिस्तपोबलसमन्वितः॥<br><br>4753: तामाबभाषे कल्याणी सा चास्य न शृणोति वै। ततः सुकन्या वल्मीके दृष्ट्वा भार्गवचक्षुषी॥<br><br>4754: कौतूहलात् कण्टकेन बुद्धिमोहबलात्कृता। किं नु खल्विदमित्युक्त्वा निर्बिभेदास्य लोचने॥<br><br>4755: अक्रुध्यत् स तया विद्धे नेत्रे परममन्युमान्। ततः शर्यातिसैन्यस्य शकृन्मूत्रे समावृणोत्॥<br><br>4756: ततो रुद्धे शकृन्मूत्रे सैन्यमानाह दुःखितम्। । तथागतमभिप्रेक्ष्य पर्यपृच्छत् स पार्थिवः॥<br><br>4757: तपोनित्यस्य वृद्धस्य रोषणस्य विशेषतः। केनापकृतमद्येह भार्गवस्य महात्मनः॥<br><br>4758: ज्ञातं वा यदि वाज्ञातं तद् द्रुतं ब्रूत मा चिरम्। तमूचुः सैनिकाः सर्वे न विद्मोऽपकृतं वयम्॥<br><br>4759: सर्वोपायैर्यथाकामं भवांस्तदधिगच्छतु। ततः स पृथिवीपल: साम्ना चोग्रेण च स्वयम्॥<br><br>4760: पर्यपृच्छत् सुहृद्वर्गं पर्यजानन्न चैव ते। आनाहार्तं ततो दृष्ट्वा तत्सैन्यमसुखार्दितम्॥<br><br>4761: पितरं दुःखितं दृष्ट्वा सुकन्येदमथाब्रवीत्। मयाटन्त्येह वल्मीके दृष्टं सत्त्वमभिज्वलत्॥<br><br>4762: खद्योतवदभिज्ञातं तन्मया विद्धधमन्तिकात्। एतच्छ्रुत्वा तु वल्मीकं शर्यातिस्तूर्णमभ्ययात्॥<br><br>4763: तत्रापश्यत् तपोवृद्धं वयोवृद्धं च भार्गवम्। अयाचदथ सैन्यार्थं प्राञ्जलिः पृथिवीपतिः॥<br><br>4764: अज्ञानाद् बालया यत् ते कृतं तत् क्षन्तुमर्हसि। ततोऽब्रवीन्महीपालं च्यवनो भार्गवस्तदा॥<br><br>4765: अपमानादहं विद्धो ह्यनया दर्पपूर्णया। रूपौदार्यसमायुक्तां लोभमोहबलात्कृताम्॥<br><br>4766: तामेव प्रतिगृह्याहं राजन् दुहितरं तव। क्षस्यामीति महीपाल सत्यमेतद् ब्रवीमि ते॥<br><br>4767: लोमश उवाच ऋषेर्वचनमाज्ञाय शर्यातिरविचारयन्। ददौ दुहितरं तस्मै च्यवनाय महात्मने॥<br><br>4768: प्रतिगृह्य च तां कन्यां भगवान् प्रससाद ह। प्राप्त प्रसादो राजा वै ससैन्यः पुरमाव्रजत्॥<br><br>4769: सुक्नयापि पतिं लब्ध्वा तपस्विनमनिन्दिता। नित्यं पर्यचरत् प्रीत्या तपसा नियमेन च॥<br><br>4770: अग्नीनामतिथीनां च शुश्रूषुरनसूयिका। समाराधयत क्षिप्रं च्यवनं सा शुभानना॥<br><br>4771: लोमश उवाच कस्यचित् त्वथ कालस्य त्रिदशावश्विनौ नृप। कृताभिषेकां विवृतां सुकन्यां तामपश्यताम्॥<br><br>4772: तां दृष्ट्वा दर्शनीयाङ्गी देवराजसुतामिव। ऊचतुः समभिदुत्य नासत्यावश्विनाविदम्॥<br><br>4773: कस्य त्वमसि वामोरु वनेऽस्मिन् किं करोषि च। इच्छाव भद्रे ज्ञातुं त्वां तत्त्वमाख्याहि शोभने॥<br><br>4774: ततः सुकन्या सुव्रीडा तावुवाच सुरोत्तमौ। शर्यातितनयां वित्तं भार्यां मा च्यवनस्य च॥<br><br>4775: अथाश्विनौ प्रहस्यैतामबूतां पुनरेव तु। कथं त्वमसि कल्याणि पित्रा दत्ता गताध्वने। ॥<br><br>4776: भ्राजसेऽस्मिन् वने भीरु विद्युत्सौदामनी यथा। न देवेष्वपि तुल्यां हि त्वया पश्याव भाविनि॥<br><br>4777: अनाभरणसम्पन्ना परमाम्बरवर्जिता। शोभयस्यधिकं भद्रे वनमपप्यनलंकृता॥<br><br>4778: सर्वाभरणसम्पन्ना परमाम्बरधारिणी। शोभसे त्वनवद्याङ्गि न त्वेवं मलपकिनी॥<br><br>4779: कस्मादेवंविधा भूत्वा जराजर्जरितं पतिम्। त्वमुपास्से ह कल्याणि कामभोगबहिष्कृतम्॥<br><br>4780: असमर्थं परित्राणे पोषणे तु शुचिस्मिते। सा त्वं च्यवनमुत्सृज्य वरयस्वैकमावयोः॥<br><br>4781: पत्यर्थं देवगर्भाभे मा वृथा यौवनं कृथाः। एवमुक्ता सुकन्यापि सुरौ ताविदमब्रवीत्॥<br><br>4782: रताहं च्यवने पत्यौ मेवं मां पर्यशङ्कतम्। तावदूतां पुनस्त्वेनामावां देवभिषग्वरौ॥<br><br>4783: युवानं रूपसम्पन्नं करिष्याव: पति तव। ततस्तस्यावयोश्चैव वृणीष्वान्यतमं पतिम्॥<br><br>4784: एतेन समयेनैनमामन्त्रय पति शुभे। सा तयोर्वचनाद् राजन्नुपसंगम्य भार्गवम्॥<br><br>4785: उवाच वाक्यं यत् ताभ्यामुक्तं भृगुसुतं प्रति। तच्छ्रुत्वा च्यवनो भार्यामुवाच क्रियतामिति॥<br><br>4786: ऊचतू राजपुत्रीं तां पतिस्तव विशत्वपः। ततोऽम्भश्च्यवनः शीघ्रं रूपार्थी प्रविवेश ह॥<br><br>4787: अश्विनावपि तद् राजन् सरः प्राविशता तदा। ततो मुहूर्तादुत्तीर्णाः सर्वे ते सरसस्तदा। ॥<br><br>4788: दिव्यरूपधराः सर्वे युवानो मृष्टकुण्डलाः। तुल्यवेषधराश्चैव मनसः प्रीतिवर्धनाः॥<br><br>4789: तेऽब्रुवन् सहिताः सर्वे वृणीष्वान्यतमं शुभे। अस्माकमीप्सितं भद्रं पतित्वे वरवर्णिनि॥<br><br>4790: यत्र वाप्यभिकामासि तं वृणीष्व सुशोभने। सा समीक्ष्य तु तान्सर्वांस्तुल्यरूपधरान् स्थितान्। । २०। निश्चित्य मनसा बुद्ध्या देवी ववे स्वकं पतिम्। लब्ध्वा तु च्यवनो भार्यां वयो रूपं च वाञ्छितम्॥<br><br>4791: हृष्टोऽब्रवीन्महातेजास्तौ नासत्याविदं वचः। यथाहं रूपसम्पन्नो वयसा च समन्वितः॥<br><br>4792: कृतोभवद्भ्यां वृद्धः सन् भार्यां च प्राप्तवानिमाम्। तस्माद् युवां करिष्यामि प्रीत्याहं सोमपीथिनौ। मिषतो देवराजस्य सत्यमेतद् ब्रवीमि वाम्॥<br><br>4793: तच्छ्रुत्वा हृष्टमनसौ दिवं तौ प्रतिजग्मतुः। च्यवनश्च सुकन्या च सुराविव विजह्रतुः॥<br><br>4794: लोमश उवाच ततः शुश्राव शर्यातिर्वयस्थं च्यवनं कृतम्। सुहृष्टः सेनया सार्धमुपायाद् भार्गवाश्रमम्॥<br><br>4795: च्यवनं च सुकन्यां च दृष्ट्वा देवसुताविवा रेमे सभार्यः शर्याति: कृत्स्नां प्राप्य महीमिव॥<br><br>4796: ऋषिणा सत्कृतस्तेन सभार्यः पृथिवीपतिः। उपोपविष्टः कल्याणी: कथाश्चक्रे मनोरमाः॥<br><br>4797: अथैनं भार्गवो राजन्नुवाच परिसान्त्वयन्। याजयिष्यामि राजंस्त्वां सम्भारानवकल्पय॥<br><br>4798: ततः परमसंहष्टः शतिरवनीपतिः। च्यवनस्य महाराज तद् वाक्यं प्रत्यपूजयत्॥<br><br>4799: प्रशस्तेऽहनि यज्ञीये सर्वकामसमृद्धिमत्। कारयामास शर्यातिर्यज्ञायतनमुत्तमम्॥<br><br>4800: तत्रैनं च्यवनो राजन् याजयामास भार्गवः। अद्भुतानि च तत्रासन् यानि तानि निबोध मे॥<br><br>4801: अगृहणाच्च्यवनः सोममश्विनोर्देवयोस्तदा। तमिन्द्रो वारयामास गृहणानं स तयोर्ग्रहम्॥<br><br>4802: इन्द्र उवाच उभावेतौ न सोमा) नासत्याविति मे मतिः। भिषजौ दिवि देवानां कर्मणा तेन नार्हतः॥<br><br>4803: च्यवन उवाच महोत्साहौ महात्मानौ रूपद्रविणवत्तरौ। यो चक्रतुर्मां मघवन् वृन्दारकमिवाजरम्॥<br><br>4804: ऋते त्वां विबुधांश्चान्यान् कथं वै नार्हतः सवम्। अश्विनावपि देवेन्द्र देवौ विद्धि पुरंदर॥<br><br>4805: इन्द्र उवाच चिकित्सको कर्मकरी कामरूपसमन्वितौ। लोके चरन्तौ मानां कथं सोममिहार्हतः॥<br><br>4806: लोमश उवाच एतदेव यदा वाक्यामाप्रेडयति देवराट्। अनादृत्य ततः शक्रं ग्रहं जग्राह भार्गवः॥<br><br>4807: ग्रहीष्यन्तं तु तं सोममश्विनोरुत्तमं तदा। समीक्ष्य बलभिद् देव इदं वचनमब्रवीत्॥<br><br>4808: आभ्यामर्थाय सोमं त्वं ग्रहीष्यसि यदि स्वयम्। वज्रं ते प्रहरिष्यामि घोररूपमनुत्तमम्॥<br><br>4809: एवमुक्तः स्मयन्निन्द्रमभिवीक्ष्य स भार्गवः। जग्राह विधिवत् सोममश्विभ्यामुत्तमं ग्रहम्॥<br><br>4810: ततोऽस्मै प्राहरद् वज्रं घोररूपं शचीपतिः। तस्य प्रहरतो बाहुं स्तम्भयामास भार्गवः॥<br><br>4811: तं स्तम्भयित्वा च्यवनो जुहुवे मन्त्रतोऽनलम्। कृत्यार्थी सुमहातेजा देवं हिंसितुमुद्यतः॥<br><br>4812: ततः कृत्याथ संजज्ञे मुनेस्तस्य तपोबलात्। मदो नाम महावीर्यो बृहत्कायो महासुरः॥<br><br>4813: शरीरं यस्य निर्देष्टुमशक्यं तु सुरासुरैः। तस्यास्यमभवद् घोरं तीक्ष्णाग्रदशनं महत्॥<br><br>4814: हनुरेका स्थिता त्वस्य भूमावेका दिवं गता। चतस्रश्चायता दंष्ट्रा योजनानां शतं शतम्॥<br><br>4815: इतरे तस्य दशना बभूवुर्दशयोजनाः। प्रासादशिखराकाराः शूलाग्रसमदर्शनाः॥<br><br>4816: बाहू पर्वतसंकाशावायतावयुतं समौ। नेत्रे रविशशिप्रख्ये वक्त्रं कालाग्निसंनिभम्॥<br><br>4817: लेलिहञ्जिह्वया वक्त्रं विद्युच्चपललोलया। व्यात्ताननो घोरदृष्टिप्रुसन्निव जगद् बलात्॥<br><br>4818: स भक्षयिष्यन् संक्रुद्धः शतक्रतुमुपाद्रवत्। महता घोररूपेण लोकाञ्छब्देन नादयन्॥<br><br>4819: लोमश उवाच तं दृष्ट्वा घोरवदनं मदं देवः शतक्रतुः। आयान्तं भक्षयिष्यन्तं व्यात्ताननमिवान्तकम्॥<br><br>4820: भयात् संस्तम्भितभुजः सृक्किणी लेलिहन् मुहुः। ततोऽब्रवीद् देवराजश्च्यवनं भयपीडितः॥<br><br>4821: सोमाविश्विनावेतावद्यप्रभृति भार्गव भविष्यतः सत्यमेतद् वचो विप्रः प्रसीद मे॥<br><br>4822: न ते मिथ्या समारम्भो भवत्वेष परो विधिः। जानामि चाहं विप्रर्षे न मिथ्या त्वं करिष्यसि॥<br><br>4823: सोमाविश्विनावेतौ यथा वाद्य कृतौ त्वया। भूय एव तु ते वीर्यं प्रकाशेदिति भार्गव॥<br><br>4824: सुकन्यायाः पितुश्चास्य लोके कीर्तिः प्रथेदिति। अतो मयैतद् विहितं तव वीर्यप्रकाशनम्॥<br><br>4825: तस्मात् प्रसादं कुरु मे भवत्वेवं यथेच्छसि। एवमुक्तस्य शक्रेण भार्गवस्य महात्मनः॥<br><br>4826: स मन्युर्व्यगमच्छीघ्नं मुमोच च पुरंदरम्। मदं च व्यभजद् राजन् पाने स्त्रीषु च वीर्यवान्॥<br><br>4827: अक्षेषु मृगयायां च पूर्वसृष्टं पुनः पुनः। तदा मदं विनिक्षिष्य शक्रं संतर्प्य चेन्दुना॥<br><br>4828: अश्विभ्यां सहितान् देवान् याजयित्वा च तं नृपम्। विख्याप्य वीर्यं लोकेषु सर्वेषु वदतां वरः॥<br><br>4829: सुकन्यया सहारण्ये विजहारानुकूलया। तस्यैतद् द्विजसंघुष्टं सरो राजन् प्रकाशते॥<br><br>4830: अत्र त्वं सह सोदर्यैः पितृन् देवांश्च तर्पया एतद् दृष्ट्वा महीपाल सिकताक्षं च भारत॥<br><br>4831: सैन्धवारण्यमासाद्य कुल्यानां कुरु दर्शनम्। पुष्करेषु महाराज सर्वेषु च जलं स्पृश॥<br><br>4832: स्थाणोर्मन्त्राणि च जपन् सिद्धि प्राप्स्यसि भारत। संधियोर्नरश्रेष्ठ त्रेताया द्वापरस्य च॥<br><br>4833: अयं हि दृश्यते पार्थ सर्वपापप्रणाशनः। अत्रोपस्पृश्य चैव त्वं सर्वपापप्रणाशने॥<br><br>4834: आर्चीकपर्वतश्चैव निवासो वै मनीषिणाम्। सदाफलः सदास्रोतो मरुतां स्थानमुत्तमम्॥<br><br>4835: चैत्याश्चैते बहुविधास्त्रिदशानां युधिष्ठिर। एतच्चन्द्रमसस्तीर्थमृषयः पर्युपासते। वैखानसा बालखिल्या: पावका वायुभोजनाः॥<br><br>4836: शृङ्गाणि त्रीणि पुण्यानि त्रीणि प्रस्रवणानि च। सर्वाण्यनुपरिक्रम्य यथाकाममुपस्पृश। ॥<br><br>4837: शान्तनुश्चात्र राजेन्द्र शुनश्च नराधिपः। नरनारायणौ चोभौ स्थान प्राप्ताः सनातनम्॥<br><br>4838: इह नित्यशया देवाः पितरश्च महर्षिभिः। अर्चीकपर्वते तेपुस्तान् यजस्व युधिष्ठिर। ॥<br><br>4839: इह ते वै चरून् प्राश्नऋषयश्च विशाम्पते। यमुना चाक्षयस्रोता कृष्णश्छेह तपोरतः॥<br><br>4840: यमौ च भीमसेनाश्च कृष्णा चामित्रकर्शन। सर्वे चात्र गमिष्यामस्त्वयैव सह पाण्डव॥<br><br>4841: एतत् प्रस्रवणं पुण्यमिन्द्रस्य मनुजेश्वर। यत्रधाता विधाता च वरुणश्चोर्ध्वमागताः॥<br><br>4842: इह तेऽप्यवसन् राजन् क्षान्ताः परमधर्मिणः। मैत्राणामृजुबुद्धीनामयं गिरिवरः शुभः॥<br><br>4843: एषा सा यमुना राजन् महर्षिगणसेविता। नानायज्ञचिता राजन् पुण्या पापभयापहा॥<br><br>4844: अत्र राजा महेष्वासो मान्धातायजत स्वयम्। साहदेविश्व कौन्तेय सोमको ददतां वरः॥<br><br>4845: युधिष्ठिर उवाच मान्धाता राजशार्दूलस्त्रिषु लोकेषु विश्रुतः। कथं जातो महाब्रह्मन् यौवनाश्वो नृपोत्तमः॥<br><br>4846: कथं चैनां परां काष्ठां प्राप्तवानमितद्युतिः। यस्य लोकास्त्रयो वश्या विष्णोरिव महात्मनः॥<br><br>4847: एतदिच्छाम्यहं श्रोतुं चरितं तस्यधीमतः। यथा मान्धातृशब्दश्च तस्य शक्रसमद्युतेः। जन्म चाप्रतिवीर्यस्य कुशलो ह्यसि भाषितुम्॥<br><br>4848: लोमश उवाच शृणुष्वावहितो राजन् राज्ञस्तस्य महात्मनः। यथा मान्धातृशब्दो वै लोकेषु परिगीयते॥<br><br>4849: इक्ष्वाकुवंशप्रभातो युवनाश्वो महीपतिः। सोऽयजत् पृथिवीपालः क्रतुभिर्भूरिदक्षिणैः॥<br><br>4850: अश्वमेधसहस्रं च प्राप्यधर्मभृतां वरः। अन्यैश्च क्रतुभिर्मुख्यैरयजत् स्वाप्तदक्षिणैः॥<br><br>4851: अनपत्यस्तु राजर्षिः स महात्मा महाव्रतः। मन्त्रिष्वाधाय तद् राज्यं वननित्यो बभूव ह॥<br><br>4852: शास्त्रदृष्टेन विधिना संयोज्यात्मानमात्मवान्। स कदाचिनृपो राजन्नुपवासेन दुःखितः॥<br><br>4853: पिपासाशुष्कहदयः प्रविवेशाश्रमं भृगोः। तामेव रात्रिं राजेन्द्र महात्मा भृगुनन्दनः॥<br><br>4854: इष्टिं चकार सौद्युम्नेर्महर्षिः पुत्रकारणात्। सम्भृतो मन्त्रपूतेन वारिणा कलशो महान्॥<br><br>4855: तत्रातिष्ठत राजेन्द्र पूर्वमेव समाहितः। यत् प्राश्य प्रसवेत् तस्य पत्नी शक्रसमं सुतम्॥<br><br>4856: तं न्यस्य वेद्यां कलशं सुषुपुस्ते महर्षयः। रात्रिजागरणाच्छ्रान्तान् सौद्युम्नि: समतीत्य तान्॥<br><br>4857: शुष्ककण्ठः पिपासातः पानीयार्थी भृशं नृपः। तं प्रविश्याश्रमं शान्तः पानीयं सोऽभ्ययाचत्॥<br><br>4858: तस्य श्रान्तस्य शुष्केण कण्ठेन क्रोशतस्तदा। नाश्रौषीत् कश्चन तदा शकुनेरिव वाशतः॥<br><br>4859: ततस्तं कलशं दृष्ट्वा जलपूर्णं स पार्थिवः। अभ्यद्रवत वेगेन पीत्वा चाम्भो व्यवासृजत्॥<br><br>4860: स पीत्वा शीतलं तोयं पिपासातॊ महीपतिः। निर्वाणमगमद्धीमान् सुसुखी चाभवत् तदा॥<br><br>4861: ततस्ते प्रत्यबुध्यन्त मुनयः सतपोधनाः। निस्तोयं तं च कलशं ददृशुः सर्व एव ते॥<br><br>4862: कस्य कर्मेदमिति ते पर्यपृच्छन् समागताः। युवनाश्वो ममेत्येवं सत्यं समभिपद्यत॥<br><br>4863: न युक्तमिति तं प्राह भगवान् भार्गवस्तदा। सुतार्थं स्थापिता ह्यापस्तपसा चैव सम्भृताः॥<br><br>4864: मया पत्राहितं ब्रह्म तप आस्थाय दारुणम्। पुत्रार्थं तव राजर्षे महाबलपराक्रम॥<br><br>4865: महाबलो महावीर्यस्तपोबलसमन्वितः। यः शक्रमपि वीर्येण गमयेद् यमसादनम्॥<br><br>4866: अनेन विधिना राजन् मयैतदुपपादितम्। अभक्षणं त्वया राजन् न युक्तं कृतमद्य वै॥<br><br>4867: न त्वद्य शक्यमस्माभिरेतत् कर्तुमतोऽन्यथा। नूनं दैवकृतं ह्येतद् यदेवं कृतवानसि॥<br><br>4868: पिपासितेन याः पीता विधिमन्त्रपुरस्कृताः। आपस्त्वया महाराज मत्तपोवीर्यसम्भृताः॥<br><br>4869: ताभ्यस्त्वमात्मना पुत्रमीदृशं जनयिष्यसि। विधास्यामो वयं तत्र तवेष्टिं परमाद्भुताम्॥<br><br>4870: यथा शक्रसमं पुत्रं जनयिष्यसि वीर्यवान्। गर्भधारण वापि न खेदं समवाप्स्यसि॥<br><br>4871: ततो वर्षशते पूर्णे तस्य राज्ञो महात्मनः। वाम पार्श्व विनिर्भिद्य सुतः सूर्य इव स्थितः॥<br><br>4872: निश्चक्राम महातेजा न च तं मृत्युराविशत्। युवनाश्वं नरपतिं तदद्भुतमिवाभवत्॥<br><br>4873: ततः शक्रो महातेजास्तं दिदृक्षुरुपागमत्। ततो देवा महेन्द्रं तमपृच्छन्धास्यतीति किम्॥<br><br>4874: प्रदेशिनी ततोऽस्यास्ये शक्रः समभिसंदधे। मामयंधास्यतीत्येवं भाषिते चैव वज्रिणा॥<br><br>4875: मान्धातोति च नामास्य चक्रुः सेन्द्रा दिवौकसः। । ३१। प्रदेशिनीं शक्रदत्तामास्वाद्य स शिशुस्तदा। अवर्धत महातेजाः किकून् राजंस्त्रयोदश॥<br><br>4876: वेदास्तं सधनुर्वेदा दिव्यान्यस्त्राणि चेश्वरम्। उपतस्थुर्महाराजध्यातमात्रस्य सर्वशः॥<br><br>4877: आजगवं नामधनुः शराः शृङ्गोद्भवाश्च ये। अभेद्यं कवचं चैव सद्यस्तमुपशिश्रियुः॥<br><br>4878: सोऽभिषिक्तो मघवता स्वयं शक्रेण भारत। धर्मेण व्यजयल्लोकांस्त्रीन् विष्णुरिव विक्रमैः॥<br><br>4879: तस्याप्रतिहतं चक्रं प्रावर्तत महात्मनः। रत्नानि चैव राजर्षि स्वयमेवोपतस्थिरे॥<br><br>4880: तस्यैवं वसुसम्पूर्णा वसुधा वसुधाधिप। तेनेष्टं विविधैर्यज्ञैर्बहुभिः स्वाप्तदक्षिणैः॥<br><br>4881: चितचैत्यो महातेजाधर्मान् प्राप्य च पुष्कलान्। शक्रस्यार्धासनं राजंल्लब्धवानमितद्युतिः॥<br><br>4882: एकाहात् पृथिवी तेनधर्मनित्येनधीमता। विजिता शासनादेव सरत्नाकरपत्तना॥<br><br>4883: तस्य चैत्यैर्महाराज क्रतूनां दक्षिणावताम्। चतुरन्ता मही व्याप्ता नासीत् किंचिदनावृतम्॥<br><br>4884: तेन पद्मसहस्राणि गवां दश महात्मना। ब्राह्मणानां महाराज दत्तानीति प्रचक्षते॥<br><br>4885: तेन द्वादशवार्षिक्यामनावृष्ट्यां महात्मना। वृष्टं सस्यविवृद्ध्यर्थं मिषतो वज्रपाणिनः॥<br><br>4886: तेन सोमकुलोत्पन्नो गान्धाराधिपतिर्महान्। गर्जन्निव महामेघः प्रमथ्य निहतः शरैः॥<br><br>4887: प्रजाश्चतुर्विधास्तेन त्राता राजन् कृतात्मना। तेनात्मतपसा लोकास्तापिताश्चातितेजसा॥<br><br>4888: तस्यैतद् देवयजनं स्थानमादित्यवर्चसः। पश्य पुण्यतमे देशे कुरुक्षेत्रस्य मध्यतः॥<br><br>4889: एतत् ते सर्वमाख्यातं मान्धातुश्चरितं महत्। जन्म चाचयं महीपाल यन्मां त्वं परिपृच्छसि॥<br><br>4890: वैशम्पायन उवाच एवमुक्तः स कौन्तेयो लोमशेन महर्षिणा। पप्रच्छानन्तरं भूयः सोमकं प्रति भारत॥<br><br>4891: युधिष्ठिर उवाच कथंवीर्यः स राजाभूत् सोमको वदतां वर। कर्माण्यस्य प्रभावं च श्रोतुमिच्छामि तत्त्वतः॥<br><br>4892: लोमश उवाच युधिष्ठिरासीनृपतिः सोमको नामधार्मिकः। तस्य भार्याशतं राजन् सदृशीनामभूत् तदा। ॥<br><br>4893: स वै यत्नेन महता तासु पुत्रं महीपतिः। कंचित्रासादयामास कालेन महता ह्यपि॥<br><br>4894: कदाचित् तस्य वृद्धस्य घटमानस्य यत्नतः। जन्तु म सुतस्तस्मिन् स्त्रीशते समजायत॥<br><br>4895: तं जातं मातरः सर्वाः परिवार्य समासत। सततं पृष्ठतः कृत्वा कामभोगान् विशाम्पते॥<br><br>4896: ततः पिपीलिका जन्तुं कदाचिददशत् स्फिचि। स दष्टो व्यनदन्नादं तेन दुःखेन बालकः॥<br><br>4897: ततस्ता मातरः सर्वाः प्राक्रोशन् भृशदुःखिताः। प्रवार्य जन्तुं सहसा स शब्दस्तुमुलोऽभवत्॥<br><br>4898: तमार्तनादं सहसा शुश्राव स महीपतिः। अमात्यपर्षदो मध्ये उपविष्टः सहर्विजा॥<br><br>4899: ततः प्रस्थापयामास किमेतदिति पार्थिवः। तस्मै क्षत्ता यथावृत्तमाचचक्षे सुतं प्रति॥<br><br>4900: त्वरमाणः स चोत्थाय सोमकः सह मन्त्रिभिः। प्रविश्यान्तःपुरं पुत्रमाश्वासयदरिंदमः॥<br><br>4901: सान्त्वयित्वा तु तं पुत्रं निष्क्रम्सयान्त:पुरानृपः। ऋत्विजा सहितो राजन् सहामात्य उपाविशत्॥<br><br>4902: सोमक उवाच धिगस्त्विहैकपुत्रत्वमपुत्रत्वं वरं भवेत्। नित्यातुरत्वाद् भूतानां शोक एवैकपुत्रता॥<br><br>4903: इदं भार्याशतं ब्रह्मन् परीक्ष्य सदृशं प्रभो। पुत्रार्थिना मया वोढं न तासां विद्यते प्रजा॥<br><br>4904: एकः कथंचिदुत्पन्नः पुत्रो जन्तुरयं मम। यतमानासु सर्वासु किं नु दुःखमतः परम्॥<br><br>4905: वयश्च समतीतं मे सभार्यस्य द्विजोत्तमा आसां प्राणा: समायत्ता मम चात्रैकपुत्रके॥<br><br>4906: स्यात्तु कर्म तथा युक्तं येन पुत्रशतं भवेत्। महता लघुना वापि कर्मणा दुष्करेण वा॥<br><br>4907: ऋत्विगुवाच अस्ति चैतादृशं कर्म येन पुत्रशतं भवेत्। यदि शक्नोषि तत् कर्तुमथ वक्ष्यामि सोमक। । १७। सोमक उवाच कार्यं वा यदि वाकार्यं येन पुत्रशतं भवेत्। कृतमेवेति तद् विद्धि भगवान् प्रब्रवीतु मे॥<br><br>4908: ऋत्विगुवाच यजस्व जन्तुना राजंस्त्वं मया वितते क्रतौ। ततः पुत्रशतं श्रीमद् भविष्यत्यचिरेण ते॥<br><br>4909: वपायां हूयमानायांधूममाघ्राय मातरः। ततस्ताः सुमहावीर्याञ्जनयिष्यन्ति ते सुतान्। ॥<br><br>4910: तस्यामेव तु ते जन्तुर्भविता पुनरात्मजः। उत्तरे चास्य सौवर्णं लक्ष्म पार्श्वे भविष्यति॥<br><br>4911: सोमक उवाच ब्रह्मन् यद् यद् यथा कार्यं तत् कुरुष्व तथा तथा। पुत्रकामतया सर्वं करिष्यामि वचस्तव॥<br><br>4912: लोमश उवाच तत: स याजयामास सोमकं तेन जन्तुना। मातरस्तु बलात् पुत्रमपाकर्षः कृपान्विताः॥<br><br>4913: हा हताः स्मेति वाशन्त्यस्तीव्रशोकसमाहताः। रुदन्त्यः करुणं वापि गृहीत्वा दक्षिणे करे॥<br><br>4914: सव्ये पाणौ गृहीत्वा तु याजकोऽपि स्म कर्षति। कुररीणामिवार्तानां समाकृष्य तु तं सुतम्॥<br><br>4915: विशस्य चैनं विधिवद् वपामस्य जुहाव सः। वपायां हूयमानायां गन्धमाघ्राय मातरः॥<br><br>4916: आर्ता निपेतुः सहसा पृथिव्यां कुरुनन्दन। सर्वाश्च गर्भानलभंस्ततस्ताः परमाङ्गनाः॥<br><br>4917: ततो दशसु मासेषु सोमकस्य विशाम्पते। जज्ञे पुत्रशतं पूर्ण तासु सर्वासु भारत॥<br><br>4918: जन्तुर्येष्ठः समभवज्जनित्र्यामेव पार्थिव। स तासामिष्ट एवासीन्न तथा ते निजाः सुताः॥<br><br>4919: तच्च लक्षणमस्यासीत् सौवर्णं पार्श्व उत्तरे। तस्मिन् पुत्रशते चावयः स बभूव गुणैरपि॥<br><br>4920: ततः स लोकमगमत् सोमकस्य गुरुः परम्। अथ काले व्यतीते तु सोमकोऽप्यगमत् परम्॥<br><br>4921: अथ तं नरके घोरे पच्यमानं ददर्श सः। तमपृच्छत् किमर्थं त्वं नरके पच्यसे द्विज॥<br><br>4922: तमब्रवीद् गुरुः सोऽथ पच्यमानोऽग्निना भृशम्। त्वं मया याजितो राजंस्तस्येदं कर्मणः फलम्॥<br><br>4923: एतच्छ्रुत्वा स राजर्षिर्धर्मराजमथाब्रवीत्। अहमत्र प्रवेक्ष्यामि मुच्यतां मम याजकः॥<br><br>4924: मत्कृते हि महाभागः पच्यते नरकाग्निना। धर्म उवाच नान्यः कर्तुः फलं राजन्नुपभुङ्क्ते कदाचन। इमानि तव दृश्यन्ते फलानि वदतां वर॥<br><br>4925: सोमक उवाच पुण्यान्न कामये लोकानृतेऽहं ब्रह्मवादिनम्। इच्छाम्यहमनेनैव सह वस्तुं सुरालये॥<br><br>4926: नरके वाधर्मराज कर्मणास्य समो ह्यहम्। पुण्यापुण्यफलं देव सममस्त्वावयोरिदम्॥<br><br>4927: धर्मराज उवाच यद्येवमीप्सितं राजन् भुड्क्ष्वास्य सहितः फलम्। तुल्यकालं सहानेन पश्चात् प्राप्स्यसि सद्गतिम्॥<br><br>4928: लोमश उवाच स चकार तथा सर्वं राजा राजीवलोचनः। क्षीणपापश्च तस्मात् स विमुक्तो गुरुणा सह॥<br><br>4929: लेभे कामाशुभान् राजन् कर्मणा निर्जितान् स्वयम्। सह तेनैव विप्रेण गुरुणा स गुरुप्रियः॥<br><br>4930: एष तस्याश्रमः पुण्यो य एषोऽग्रे विराजते। क्षान्त उष्यात्र षड्रात्रं प्राप्नोति सुगतिं नरः॥<br><br>4931: एतस्मिन्नपि राजेन्द्र वत्स्यामो विगतज्वराः। षड्रात्रं नियतात्मानः सज्जीभव कुरूद्वह॥<br><br>4932: लोमश उवाच अस्मिन् किल स्वयं राजन्निष्टवान् वै प्रजापतिः। सत्रमिष्टीकृतं नाम पुरा वर्षसहस्रिकम्॥<br><br>4933: अम्बरीषश्च नाभाग इष्टवान् यमुनामनु। यत्रेष्ट्वा दश पद्मानि सदस्येभ्योऽभिसृष्टवान्॥<br><br>4934: यज्ञैश्च तपसा चैव परां सिद्धिमवाप सः। देशश्च नाहुषस्यायं यज्वनः पुण्यकर्मणः॥<br><br>4935: सार्वभौमस्य कौन्तेय ययातेरमितौजसः। स्पर्धमानस्य शक्रेण तस्येदं यज्ञवास्त्विह॥<br><br>4936: पश्य नानाविधाकारैरग्निभिर्निचितां महीम्। मज्जन्तीमिव चाक्रान्तां ययातेर्यज्ञकर्मभिः॥<br><br>4937: एषा शम्येकपत्रा या सरकं चैतदुत्तमम्। पश्य रामह्रदानेतान् पश्य नारायणाश्रमम्॥<br><br>4938: एतच्च कपुत्रस्य योगैर्विचरतो महीम्। प्रसर्पणं महीपाल रौप्यायाममितौजसः॥<br><br>4939: अत्रानुवंशं पठतः शृणु मे कुरुनन्दन। उलूखलैराभरणैः पिशाची यदभाषत॥<br><br>4940: युगन्धरे दधि प्राश्य उषित्वा चाच्युतस्थले। तद्वद् भूतलये स्नात्वा सपुत्रा वस्तुमर्हसि॥<br><br>4941: एकरात्रमुषित्वेह द्वितीयं यदि वत्स्यसि। एतद् वै ते दिवावृत्तं रात्रौ वृत्तमतोऽन्यथा॥<br><br>4942: अद्य चात्र निवत्स्यामः क्षपां भरतसत्तम। द्वारमेतत् तु कौन्तेय कुरुक्षेत्रस्य भारत॥<br><br>4943: अत्रैव नाहुषो राजा राजन् क्रतुभिरिष्टवान्। ययातिर्बहुरत्नौधैर्यवेन्द्रो मुदमभ्यगात्॥<br><br>4944: एतत प्लक्षावतरणं यमुनातीर्थमुत्तमम्। एतद् वै नाकपृष्ठस्य द्वारमाहुर्मनीषिणः॥<br><br>4945: अन्न सारस्वतैर्यज्ञैरीजानाः परमर्षयः। यूपोलूखलिकास्तात गच्छन्त्यवभृथप्लवम्॥<br><br>4946: अत्र वै भरतो राजा राजन् क्रतुभिरिष्टवान्। हयमेधेन यज्ञेन मेध्यमश्वमवासृजत्॥<br><br>4947: असकृत् कृष्णसारङ्गंधर्मेणाप्य च मेदिनीम्। अत्रैव पुरुषव्याघ्र मरुत्तः सत्रमुत्तमम्॥<br><br>4948: प्राप चैवर्षिमुख्येन संवर्तेनाभिपालितः। अत्रोपस्पृश्य राजेन्द्र सर्वा ल्लोकान् प्रपश्यति। पूयते दुष्कृताच्चैव अत्रापि समुपस्पृश॥<br><br>4949: वैशम्पायन उवाच तत्र सभ्रातृकः स्नात्वा स्तूयमानो महर्षिभिः। लोमशं पाण्डवश्रेष्ठ इदं वचनमब्रवीत्॥<br><br>4950: सर्वाल्लोकान् प्रपश्यामि तपसा सत्यविक्रम। इहस्थः पाण्डवश्रेष्ठं पश्यामि श्वेतवाहनम्॥<br><br>4951: लोमश उवाच एवमेतन्महाबाहो पश्यन्ति परमर्षयः। सरस्वतीमिमां पुण्यां पुण्यैकशरणावृताम्॥<br><br>4952: यत्र स्नात्वा नरश्रेष्ठधूतपाप्मा भविष्यसि। इह सारस्वतैर्यज्ञैरिष्टवन्तः सुरर्षयः। ऋषयश्चैव कौन्तेय तथा राजर्षयोऽपि च॥<br><br>4953: वेदी प्रजापतेरेषा समन्तात् पञ्चयोजना। कुरोर्वै यज्ञशीलस्य क्षेत्रमेतन्महात्मनः॥<br><br>4954: लोमश उवाच इह मास्तनूस्त्यक्तवा स्वर्गं गच्छन्ति भारता मर्तुकामा नरा राजनिहायान्ति सहस्रशः॥<br><br>4955: एवमाशीः प्रयुक्ता हि दक्षेण यजता पुरा। इह ये वै मरिष्यन्ति ते वै स्वर्गजितो नराः॥<br><br>4956: एषा सरस्वती रम्या दिव्या चौघवती नदी। एतद् विनशनं नाम सरस्वत्या विशाम्पते॥<br><br>4957: द्वारं निषादराष्ट्रस्य येषां दोषात् सरस्वती। प्रविष्टा पृथिवीं वीर मा निषादा हि मां विदुः॥<br><br>4958: एष वै चमसोद्देदो यत्र दृश्या सरस्वती। यौनामभ्यवर्तन्त सर्वाः पुण्याः समुद्रगाः॥<br><br>4959: एतत् सिन्धोर्महत् तीर्थं यत्रागस्त्यमरिंदम्। लोपामुद्रा समागम्य भर्तारमवृणीत वै॥<br><br>4960: एतत् प्रकाशते तीर्थं प्रभासं भास्कराते। इन्द्रस्य दयितं पुण्यं पवित्रं पापनानम्॥<br><br>4961: एतद् विष्णुपदं नाम दृश्यते तीर्थमुत्तमम्। एषा रम्या विपाशा च नदी परमपावनी॥<br><br>4962: अत्र वै पुत्रशोकेन वसिष्ठो भगवानृषिः। बद्ध्वाऽऽत्मानं निपतितो विपाशः पुनरुत्थितः॥<br><br>4963: काश्मीरमण्डलं चैतत् सर्वपुण्यमरिंदम्। महर्षिभिश्चाध्युषितं पश्येदं भ्रातृभिः सह॥<br><br>4964: यत्रोत्तराणां सर्वेषामृषीणां नाहुषस्य च। अग्नेश्चैवात्र संवादः काश्यपस्य च भारत॥<br><br>4965: एतद् द्वारं महाराज मानसस्य प्रकाशते। वर्षमस्य गिरेमध्ये रामेण श्रीमता कृतम्॥<br><br>4966: एष वातिकपण्डो वै प्रख्यातः सत्यविक्रमः। नात्यवर्तत यद्द्वारं विदेहादुत्तरं च यः॥<br><br>4967: इदमाश्चर्यमपरं देशेऽस्मिन् पुरुषर्षभ। क्षीणे युगे तु कौन्तेय शर्वस्य सह पार्षदैः॥<br><br>4968: सहोमया च भवति दर्शनं कामरूपिणः। अस्मिन् सरसि सत्रैर्वै चैत्रे मासि पिनाकिनम्॥<br><br>4969: यजन्ते याजकाः सम्यक् परिवारं शुभार्थिनः। अत्रोपस्पृश्य सरसि श्रद्दधानो जितेन्द्रियः॥<br><br>4970: क्षीणपापः शुभाँल्लोकान् प्राप्नुते नात्र संशयः। एष उज्जानको नाम पावकिर्यत्र शान्तवान्। अरुन्धतीसहायश्च वसिष्ठो भगवानृषिः॥<br><br>4971: ह्रदश्च कुशवानेष यत्र पद्मं कुशेशयम्। आश्रमश्चैव रुक्मिण्या यत्राशाम्यदकोपना॥<br><br>4972: समाधीनां समासस्तु पाण्डवेय श्रुतस्त्वया। तं द्रक्ष्यसि महाराज भृगुतुझं महागिरिम्॥<br><br>4973: वितस्तां पश्य राजेन्द्र सर्वपापप्रमोचनीम्। महर्षिभिश्चाध्युषितां शीततोयां सुनिर्मलाम्॥<br><br>4974: जलां चोपजलां चैव यमुनामभितो नदीम्। उशीनरो वै यत्रेष्ट्वा वासवादत्यरिच्यत॥<br><br>4975: तां देवसमिति तस्य दासवश्च विशाम्पते। अभ्यागच्छन्नृपवरं ज्ञातुमग्निश्च भारत॥<br><br>4976: जिज्ञासमानौ वरदौ महात्मानमुशीनरम्। इन्द्रःश्येनः कपोतोऽग्निर्भूत्वा यज्ञेऽभिजग्मतुः॥<br><br>4977: ऊरू राज्ञः समासाद्य कपोतः श्येनजाद् भयात्। शरणार्थी तदा राजन् निलिल्ये भयपीडितः॥<br><br>4978: श्येन उवाच धर्मात्मानं त्वाहुरेकं सर्वे राजन् महीक्षितः। सर्वधर्मविरुद्धं त्वं कस्मात् कर्म चिकीर्षसि॥<br><br>4979: विहितं भक्षणं राजन् पीड्यमानस्य मे क्षुधा। मा रक्षीधर्मलोभेनधर्ममुत्सृष्टवानसि॥<br><br>4980: राजोवाच संत्रस्तरूपस्त्राणार्थी त्वत्तो भीतो महाद्विज। मत्सकाशमनुप्राप्तः प्राणगृनुरयं द्विजः॥<br><br>4981: एवमभ्यागतस्येह कपोतस्याभयार्थिनः। अप्रदाने परंधर्मं कथं श्येन न पश्यसि॥<br><br>4982: प्रस्पन्दमानः सम्भ्रान्तः कपोतः श्येन लक्ष्यते। मत्सकाशं जीवितार्थी तस्य त्यागो विगर्हितः॥<br><br>4983: यो हि कश्चिद् द्विजान् हन्याद् गां वा लोकस्य मातरम् शरणागतं च त्यजते तुल्यं तेषां हि पातकम्॥<br><br>4984: श्येन उवाच आहारात् सर्वभूतानि सम्भवन्ति महीपते। आहारेण विवर्धन्ते तेन जीवन्ति जन्तवः॥<br><br>4985: शक्यते दुस्त्यजेऽप्यर्थे चिररात्राय जीवितुम्। न तु भोजनमुत्सृज्य शक्यं वर्तयितुं चिरम्॥<br><br>4986: भक्ष्याद् वियोजितस्याद्य मम प्राणा विशाम्पते। विसृज्य कायमेष्यन्ति पन्थानमकुतोभयम्॥<br><br>4987: प्रमृते मयिधर्मात्मन् पुत्रदारादि नक्ष्यति। रक्षमाणः कपोतं त्वं बहून् प्राणान् न रक्षसि॥<br><br>4988: धर्मं यो बाधतेधर्मो न सधर्मः कुधर्म तत्। अविरोधात् तु योधर्मः सधर्मः सत्यविक्रम॥<br><br>4989: विरोधिषु महीपाल निश्चित्य गुरुलाघवम्। न बाधा विद्यते यत्र तंधर्म समुपाचरेत्॥<br><br>4990: गुरुलाघवमादायधर्माधर्मविनिश्चये। यतो भूयास्ततो राजन् कुरुष्वधर्मनिश्चयम्॥<br><br>4991: राजोवाच बहुकल्याणसंयुक्तं भाषसे विहगोत्तम। सुपर्णः पक्षिराट् किं त्वंधर्मज्ञश्चास्यसंशयम्॥<br><br>4992: तथा हिधर्मसंयुक्तं बहु चित्रं च भाषसे। न तेऽस्त्यविदितं किंचिदिति त्वां लक्षयाम्यहम्॥<br><br>4993: शरणैषिपरित्यागं कथं साध्विति मन्यसे। आहारार्थं समारम्भस्तव चायं विहंगम॥<br><br>4994: शक्यश्चाप्यन्यथा कर्तुमाहारोऽप्यधिकस्त्वया। गोवृषो वा वराहो वा मृगो वा महिषोऽपि वा। त्वदर्थमद्य क्रियतां यच्चान्यदिह काक्षसि॥<br><br>4995: श्येन उवाच न वराहं न चोक्षाणं न मृगान् विविधांस्तथा। भक्षयामि महाराज किं ममान्येन केनचित्॥<br><br>4996: यस्तु मे देवविहितो भक्षः क्षत्रियपुङ्गव। तमुत्सृज महीपाल कपोतमिममेव मे॥<br><br>4997: श्यनेः कपोतानत्तीति स्थितिरेषा सनातनी। मा राजन् सारमज्ञात्वा कदलीस्कन्धमाश्रया२०॥<br><br>4998: राजोवाच राष्ट्र शिबीनामृद्धं वै ददानि तव खेचर। यं वा कामयसे कामं श्येन सर्वं ददानि ते॥<br><br>4999: विनेनं पक्षिणं श्येन शरणार्थिनमागतम्। येनेमं वर्जयेथास्त्वं कर्मणा पक्षिसत्तम। तदाचक्ष्व करिष्यामि न हि दास्ये कपोतकम्॥<br><br>5000: श्येन उवाच उशीनर कपोते ते यदि स्नेहो नराधिप। आत्मनो मांसमुत्कृत्य कपोततुलयाधृतम्॥<br><br>5001: यदा समं कपोतेन तव मांसं नृपोत्तम। तदा देयं तु तन्मह्यं सा मे तुष्टिर्भविष्यति॥<br><br>5002: राजोवाच अनुग्रहमिमं मन्ये श्येन यन्माभियाचसे। तस्मात् तेऽद्य प्रदास्यामि स्वमांसं तुलयाधृतम्॥<br><br>5003: लोमश उवाच उत्कृत्य स स्वयं मांसं राजा परमधर्मवित्। तोलयामास कौन्तेय कपोतेन समं विभो॥<br><br>5004: ध्रियमाणः कपोतस्तु मांसेनात्यतिरिच्यते। पुनश्चोत्कृत्य मांसानि राजा प्रादादुशीनरः॥<br><br>5005: न विद्यते यदा मांसं कपोतेन समंधृतम्। तत उत्कृत्तमांसोऽसावारुरोह स्वयं तुलाम्॥<br><br>5006: श्येन उवाच इन्द्रोऽहमस्मिधर्मज्ञ कपोतो हव्यवाडयम्। जिज्ञासमानौधर्म त्वां यज्ञवाटमुपागतौ॥<br><br>5007: यत् ते मांसानि गात्रेभ्य उत्कृत्तानि विशाम्पते। एषा ते भास्वती कीर्तिर्लोकानभिभविष्यति॥<br><br>5008: यावल्लोके मनुष्यास्त्वां कथयिष्यन्ति पार्थिव। तावत् कीर्तिश्च लोकाश्च स्थास्यन्ति तव शाश्वताः। । इत्येवमुक्त्वा राजानमारुरोह दिवं पुनः। उशीनरोऽपिधर्मात्माधर्मेणावृत्य रोदसी॥<br><br>5009: विभ्राजमानो वपुषाप्यारुरोह त्रिविष्टपम्। तदेतत् सदनं राजन् राज्ञस्तस्य महात्मनः॥<br><br>5010: पश्यस्वैतन्मया सार्धं पुण्यं पापप्रमोचनम्। तत्र वै सततं देवा मनुयश्च सनातनाः। दृश्यन्ते ब्राह्मणै राजन् पुण्यवद्भिर्महात्मभिः॥<br><br>5011: लोमश उवाच रौद्दालकिः श्वेतकेतुः पृथिव्याम्। तस्याश्रमं पश्य नरेन्द्र पुण्यं सदाफलैरुपपन्नं महीजैः॥<br><br>5012: साक्षादत्र श्वेतकेतुर्ददर्श सरस्वतीं मानुषदेहरूपाम्। वेत्स्यामि वाणीमिति सम्प्रवृत्तां सरस्वतीं श्वेतकेतुर्बभाषे। ॥<br><br>5013: वास्तां मुनी मातुलभागिनेयौ। रौद्दालकिः श्वेतकेतुः पृथिव्याम्॥<br><br>5014: विदेहराजस्य महीपतेस्तौ विप्रावुभौ मातुलभागिनेयौ। प्रविश्य यज्ञायतनं विवादे बन्दिं निजग्राहतुरप्रमेयौ॥<br><br>5015: उपास्व कौन्तेय सहानुजस्त्वं तस्याश्रमं पुण्यतमं प्रविश्य। योऽसौ बन्दिं जनकस्याथ यज्ञे॥<br><br>5016: वादी विप्रायो बाल एवाभिगम्य वादे भक्त्वा मज्जयामास नद्याम्॥<br><br>5017: युधिष्ठिर उवाच स्तथाभूतं यो निजग्राह बन्दिम्। अष्टावक्र: केन चासौ बभूव तत् सर्वं मे लोमश शंस तत्त्वम्॥<br><br>5018: लोमश उवाच उद्दालकस्य नियतः शिष्य एको नाम्ना कहोड इति विश्रुतोऽभूत्। शुश्रूषुराचार्यवशानुवर्ती दीर्घ कालं सोऽध्ययनं चकार॥<br><br>5019: स्तां च ज्ञात्वा परिचर्यां गुरुः सः। तस्मै प्रादात् सद्य एव श्रुतं च भार्यां च वै दुहितरं स्वां सुजाताम्॥<br><br>5020: तस्या गर्भः समभवदग्निकल्प: सोऽधीयानं पितरं चाप्युवाच। सर्वां रात्रिमध्ययनं करोषि नेदं पितः सम्यगिवोपवर्तते॥<br><br>5021: उपालब्धः शिष्यमध्ये महर्षिः स तं कोपादुदरस्थं शशाप। यस्मात् कुक्षौ वर्तमानो ब्रवीषि तस्माद् वक्रो भवितास्यष्टकृत्वः॥<br><br>5022: दष्टावक्रः प्रथितो वै महर्षिः। अस्यासीद् वै मातुलः श्वेतकेतुः स तेन तुल्यो वयसा बभूव॥<br><br>5023: सम्पीड्यमाना तु तदा सुजाता सा वर्धमानेन सुतेन कुक्षौ। उवाच भर्तारमिदं रहोगता प्रसाद्य हीनं वसुनाधनार्थिनी॥<br><br>5024: कथं करिष्याम्यधुना महर्षे मासश्चायं दशमो वर्तते मे। नैवास्ति ते वसु किंचित् प्रजाता येनाहमेतामापदं निस्तरेयम्॥<br><br>5025: उक्तस्त्वेवं भार्यया वै कहोडो वित्तस्यार्थे जनकमथाभ्यगच्छत्। वै तदा वादविदा निगृह्य निमज्जितो बन्दिनेहाप्सु विप्रः॥<br><br>5026: उद्दालकस्तं तु तदा निशम्य सूतेन वादेऽप्सु निमज्जितं तथा। उवाच तां तत्र ततः सुजातामष्टावक्रे गृहितव्योऽयमर्थः॥<br><br>5027: ररक्ष सा चापि तमस्य मन्त्रं जातोऽप्यसौ नैव शुश्राव विप्रः। उद्दालकं पितृवच्चापि मेने तथाष्टावक्रो भ्रातृवच्छ्वेतकेतुम्॥<br><br>5028: रष्टावक्रं पितुरङ्के निषण्णम्। अपाकर्षद् गृह्य पाणौ रुदन्तं नायं तवारू: पितुरित्युक्तवांश्च॥<br><br>5029: यत् तेनोक्तं दुरुक्तं तत् तदानीं हृदि स्थितं तस्य सुदुःखिमासीत्। गृहं गत्वा मातरं सोऽभिगम्य पप्रच्छेदं क्व नु तातो ममेति॥<br><br>5030: ततः सुजाता परमार्तरूपा शापाद् भीता सर्वमेवाचचक्षे। वित्यब्रवीच्छ्वेतकेतुं स विप्रः॥<br><br>5031: गच्छाव यज्ञं जनकस्य राज्ञो बह्वाश्चर्यः श्रूयते तस्य यज्ञः। मर्थं चायं तत्र भोक्ष्यावहे च॥<br><br>5032: विचक्षणत्वं च भविष्यते नौ शिवश्च सौम्यश्च हि ब्रह्मघोषः॥<br><br>5033: तौ जग्मतुर्मातुलभागिनेयौ यज्ञं समृद्ध जनकस्य राज्ञः। अष्टावक्रं पथि राज्ञा समेत्य प्रोत्सार्यमाणो वाक्यमिदं जगाद॥<br><br>5034: अष्टावक्र उवाच अन्धस्य पन्था बधिरस्य पन्थाः स्त्रियः पन्था भारवाहस्य पन्थाः। राज्ञः पन्था ब्राह्मणेनासमेत्य समेत्य तु ब्राह्मणस्यैव पन्थाः॥<br><br>5035: राजोवाच पग्था अयं तेऽद्य मयातिदिष्टो येनेच्छसि तेन कामं व्रजस्व। निन्द्रोऽपि नित्यं नमते ब्राह्मणानाम्॥<br><br>5036: अष्टावक्र उवाच प्राप्तौ स्व यज्ञं नृप संदिद्दसू कौतूहलं नौ बलवन्नरेन्द्र। प्राप्ताविहावामतिथी प्रवेशं काक्षावहे द्वारपतेस्तवाज्ञाम्॥<br><br>5037: ऐन्द्रद्युम्ने यज्ञदृशाविहावां विवक्षू वै जनकेन्द्रं दिदृक्षा वयं च नौ द्वारपालो रुणद्धि॥<br><br>5038: द्वारपाल उवाच बन्देः समादेशकरा वयं स्म निबोध वाक्यं च मयेर्यमाणम्। न वै बालाः प्रविशन्त्यत्र विप्रा वृद्धा विदग्धाः प्रविशन्त्यत्र विप्राः॥<br><br>5039: अष्टावक्र उवाच यद्यत्र वृद्धेषु कृतः प्रवेशो युक्तं प्रवेष्टुं मम द्वारपाल। वयं हि वृद्धाश्चरितव्रताश्च वेदप्रभावेण समन्विताश्च॥<br><br>5040: शुश्रूषवश्चापि जिन्द्रियाश्च ज्ञानागमे चापि गताः स्म निष्ठाम्। र्बालोऽप्यग्निहति स्पृश्यमानः॥<br><br>5041: द्वारपाल उवाच मेकाक्षरां बहुरूपां विराजम्। अङ्गात्मानं समवेक्षस्व बालं किं श्लाघसे दुर्लभो वै मनीषी॥<br><br>5042: अष्टावक्र उवाच र्यथाष्ठीला शाल्मलेः सम्प्रवृद्धा। ह्रस्वोऽल्पकायः फलितो विवृद्धो यश्चाफलस्तस्य न वृद्धभावः॥<br><br>5043: द्वारपाल उवाच वृद्धेभ्य एवेह मतिं स्म बाला गृहणन्ति कालेन भवन्ति वृद्धाः। न हि ज्ञानमल्पकालेन शक्यं कस्माद् बालः स्थविर इव प्रभाषसे॥<br><br>5044: अष्टावक्र उवाच । न तेन स्थविरे भवति येनास्य पलितं शिरः। बालोऽपि यः प्रजानाति तं देवा: स्थविरं विदुः॥<br><br>5045: न हायनैर्न पलितैर्न वित्तेन न बन्धुभिः। ऋषयश्चक्रिरेधर्मं योऽनूचान: स नो महान्॥<br><br>5046: दिदृक्षुरस्मि सम्प्राप्तो वन्दिनं राजसंसदि। निवेदयस्व मां द्वा:स्थ राज्ञे पुष्करमालिने। ॥<br><br>5047: द्रष्टास्यद्य वदतोऽस्मान् द्वारपाल मनीषिभिः। सह वादे विवृद्धे तु बन्दिनं चापि निर्जितम्॥<br><br>5048: पश्यन्तु विप्राः परिपूर्णविद्याः सहैव राज्ञा सपुरोधमुख्याः। उताहो वाप्युच्चतां नीचता वा तूष्णीभूतेष्वेव सर्वेष्वथाद्य॥<br><br>5049: द्वारपाल उवाच कथं यज्ञं दशवर्षो विशेस्त्वं विनीतानां विदुषां सम्प्रवेशम्। उपायतः प्रयतिष्ये तवाहं प्रवेशने कुरु यत्नं यथावत्॥<br><br>5050: अष्टावक्र उवाच भो भो राजञ्जनकानां वरिष्ठ त्वं वै सम्राट् त्वयि सर्वं समृद्धम्। त्वं वा कर्ता कर्मणां यज्ञियानां ययातिरेको नृपतिर्वा पुरस्तात्॥<br><br>5051: वृद्धान् बन्दी वादविदो निगृह्य वादे भग्नानप्रतिशङ्कमानः। जले सर्वान् मज्जयतीति नः श्रुतम्॥<br><br>5052: सोऽहं श्रुत्वा ब्राह्मणानां सकाशाद् ब्रह्माद्वैत कथयितुमागतोऽस्मि। क्वासौ बन्दी यावदेनं समेत्य नक्षत्राणीव सविता नाशयामि॥<br><br>5053: राजोवाच मविज्ञाय त्वं वाक्यबलं परस्य। विज्ञातवीर्यैः शक्यमेवं प्रवक्तुं दृष्टचासौ ब्राह्मणैर्वेदशीलैः॥<br><br>5054: मविज्ञाय तु बलं बन्दिनोऽस्य। समागता ब्राह्मणास्तेन पूर्वं न शोभन्ते भास्करेणेव ताराः॥<br><br>5055: स्तस्यान्तिकं प्राप्य विलुप्तशोभाः। विज्ञानमत्ता नि:सृताश्चैव तात कथं सदस्यैर्वचनं विस्तरेयुः॥<br><br>5056: अष्टावक्र उवाच विवादितोऽसौ न हि मादृशैर्हि सिंहीकृतस्तेन वदत्यभीतः। समेत्य मां निहतः शेष्यतेऽद्य मार्गे भग्नं शकटमिवाचलाक्षम्॥<br><br>5057: राजोवाच त्रिंशकद्वादशांशस्य चतुर्विंशतिपर्वणः। यस्त्रिषष्टिशतारस्य वेदार्थं स परः कविः॥<br><br>5058: अष्टावक्र उवाच चतुर्विंशतिपर्व त्वां षण्नाभि द्वादशप्रधि। तत् त्रिषष्टिशतारं वै चक्रं पातु सदागति॥<br><br>5059: राजोवाच वडवे इव संयुक्ते श्येनपाते दिवौकसाम्। कस्तयोर्गर्भमाधत्ते गर्भं सुषुवतुश्च कम्॥<br><br>5060: अष्टावक्र उवाच मा स्म ते ते गृहे राजञ्छात्रवाणामपिध्रुवम्। वातसारथिरागन्ता गर्भं सुषुवतुश्च तम्॥<br><br>5061: राजोवाच किंस्वित् सुप्तं न निमिषति किंस्विज्जातं न चोपति। कस्य स्विद्धृदयं नास्ति किं स्विद् वेगेन वर्धते॥<br><br>5062: अष्टावक्र उवाच मत्स्यः सुप्तो न निमिषत्यण्डं जातं न चोपति। अश्मनो हृदयं नास्ति नदी वेगेन वर्धते॥<br><br>5063: राजोवाच न त्वां मन्ये मानुषं देवसत्त्वं न त्वं बाल: स्थविरः सम्मतो मे। न ते तुल्यो विद्यते वाक्प्रलापे तस्माद् द्वारं वितराम्येष बन्दी॥<br><br>5064: अष्टावक्र उवाच अत्रोग्रसेन समितेषु राजन् समागतेष्वप्रतिमेषु राजसु। नावैमि बन्दिं वरमत्र वादिनां महाजले हंसमिवाददामि॥<br><br>5065: न मेऽद्य वक्ष्यस्यतिवादिमानिन् ग्लहं प्रपन्नः सरितामिवागमः। हुताशनस्येव समिद्धतेजसः स्थिरो भवस्वेह ममाद्य बन्दिन्॥<br><br>5066: बन्धुवाच व्याघ्र शयानं प्रति मा प्रबोधय आशीविषं सृक्किणी लेलिहानम्। पदाहतस्येह शिरोऽभिहत्य नादष्टो वै मोक्ष्यसे तन्निबोध॥<br><br>5067: यो वै दर्पात् संहननोपपन्नः। सुदुर्बलः पर्वतमाविहन्ति। तस्यैव पाणिः सनखो विदीर्यते न चैव शैलस्य हि दृश्यते व्रणः॥<br><br>5068: अष्टावक्र उवाच सर्वे राज्ञो मैथिलस्य मैनाकस्येव पर्वताः। निकृष्टभूता राजानो वत्सा अनडुहो यथा॥<br><br>5069: यथा महेन्द्रः प्रवरः सुराणां नदीषु गङ्गा प्रवरा यथैव। तथा नृपाणां प्रवरस्त्वमेको बन्दिं समभ्यानय मत्सकाशम्॥<br><br>5070: लोमश उवाच जातक्रोधो बन्दिनमाह राजन्। उक्ते वाक्ये चोत्तरं मे ब्रवीहि वाक्यस्य चाप्युत्तरं ते ब्रवीमि॥<br><br>5071: बन्धुवाच एक एवग्निर्बहुधा समिध्यते एकः सूर्यः सर्वमिदं विभाति। एको वीरो दोवराजऽरिन्ता यमः पितृणामीश्वरश्चैक एव॥<br><br>5072: अष्टावक्र उवाच द्वाविन्द्राग्नी चरतो वै सखायौ द्वौ देवर्षी नारदपर्वतौ च। द्वावश्विनौ द्वे रथस्यापि चक्रे भार्यापती द्वौ विहितौ विधात्रा॥<br><br>5073: बन्धुवाच त्रिः सूयते कर्मणा वै प्रजेयं त्रयो युक्ता वाजपेयं वहन्ति। अध्वर्यवस्त्रिसवनानि तन्वते त्रयो लोकास्त्रीणि ज्योतींषि चाहुः॥<br><br>5074: अष्टावक्र उवाच चतुष्टयं ब्राह्मणानां निकेतं चत्वारो वर्णा यज्ञमिमं वहन्ति। दिशश्चतस्रो वर्णचतुष्टयं च चतुष्पदा गौरपि शश्वदुक्ता॥<br><br>5075: बन्धुवाच र्यज्ञाः पञ्चैवाप्यथ पञ्चेन्द्रियाणि। दृष्टा वेदे पञ्चचूडाप्सराश्च लोके ख्यातं पञ्चनदं च पुण्यम्॥<br><br>5076: अष्टावक्र उवाच षडाधाने दक्षिणामाहुरेके षट् चैवेमे ऋतवः कालचक्रम्। षडिन्द्रियाण्युत षट् कृत्तिकाश्च षट् साद्यस्काः सर्ववेदेषु दृष्टाः॥<br><br>5077: बन्धुवाच सप्त ग्राम्याः पशवः सप्त वन्याः सप्तच्छन्दांसि क्रतुमेकं वहन्ति। सप्तर्षयः सप्त चाप्यर्हणानि सप्ततन्त्री प्रथिता चैव वीणा॥<br><br>5078: अष्टावक्र उवाच अष्टौ शाणाः शतमानं वहन्ति तथाष्टपादः शरभः सिंहघाती। अष्टौ वसूशुश्रुम देवतासु यूपश्चाष्टास्त्रिर्विहितः सर्वयज्ञे। ॥<br><br>5079: बन्धुवाच नवैवोक्ताः सामिधेन्यः पितृणां तथा प्राहुर्नवयोगं विसर्गम्। नवाक्षरा बृहती सम्प्रदिष्टा नवयोगो गणनामेति शश्वत्॥<br><br>5080: अष्टावक्र उवाच दिशो दशोक्ताः पुरुषस्य लोके सहस्रमाहुर्दशपूर्णं शतानि। दशैव मासान् बिभ्रति गर्भवत्यो दशैरका दश दाशा दशार्हाः॥<br><br>5081: बन्धुवाच मेकादशैवात्र भवन्ति यूपाः। एकादश प्राणभृतां विकारा एकादशोक्ता दिवि देवेषु रुद्राः॥<br><br>5082: अष्टावक्र उवाच जगत्याः पादो द्वादशैवाक्षराणि। द्वादशाहः प्राकृतो यज्ञ उक्तो द्वादशादित्यान् कथयन्तीहधीराः॥<br><br>5083: बन्धुवाच त्रयोदशी तिथिरुक्ता प्रशस्ता त्रयोदशद्वीपवती मही च। लोमश उवाच एतावदुक्त्वा विरराम बन्दी। श्लोकस्यार्धं व्याजहाराष्टवक्रः। अष्टावक्र उवाच त्रयोदशाहानि ससार केशी त्रयोदशादीन्यतिच्छन्दांसि चाहुः॥<br><br>5084: स्तूष्णीभूतं सूतपुत्रं निशम्या मष्टावक्रं चाप्युदीर्यन्तमेव॥<br><br>5085: तस्मिंस्तथा संकुले वर्तमाने स्फीते यज्ञे जनकस्योत राज्ञः। विप्राः सर्वे प्राञ्जलयः प्रतीताः॥<br><br>5086: अष्टावक्र उवाच अनेनैव ब्राह्मणाः शुश्रुवांसो वादे जित्वा सलिले मज्जिताः प्राक्। तानेवधर्मानयमद्य बन्दी प्राप्नोतु गृह्याप्सु निमज्जयैनम्॥<br><br>5087: बन्धुवाच स्तत्रास सत्रं द्वादशवार्षिकं वै। सत्रेण ते जनक तुल्यकालं तदर्थं ते प्रहिता मे द्विजाच्याः॥<br><br>5088: ते तु सर्वे वरुणस्योत यज्ञं द्रष्टुं गता इह आयान्ति भूयः। अष्टावक्रं पूजये पूजनीयं यस्य हेतोर्जनितारं समेष्ये॥<br><br>5089: अष्टावक्र उवाच विप्राः समुद्राम्भसि मज्जिता ये वाचा जिता मेधया वा विदानाः। तां मेधया वाचमथोज्जहार यथा वाचमवचिन्वन्ति सन्तः॥<br><br>5090: अग्निर्दहञ्जातवेदाः सतां गृहान् विसर्जयस्तेजसा न स्मधाक्षीत्। बालेषु पुत्रेषु कृपणं वदत्सु तथा वाचमवचिन्वन्ति सन्तः॥<br><br>5091: श्लेष्मातकी क्षीणवर्चाः शृणोषि उताहो त्वां स्तुतयो मादयन्ति। हस्तीव त्वं जनक विनुद्यमानो न मामिकां वाचमिमां शृणोषि। ॥<br><br>5092: जनक उवाच ममानुषी दिव्यरूपोऽसि साक्षात्। अजैषीर्यद् बन्दिनं त्वं विवादे निसृष्ट एष तव कामोऽद्य बन्दी॥<br><br>5093: अष्टावक्र उवाच नानेन जीवता कश्चिदर्थो मे बन्दिना नृप। पिता यद्यस्व वरुणो मज्जयैनं जलाशये॥<br><br>5094: बन्धुवाच अहं पुत्रो वरुणस्योत राज्ञो न मे भयं विद्यते मज्जितस्य। मष्टावक्रश्चिरनष्टं कहोडम्॥<br><br>5095: लोमश उवाच ततस्ते पूजिता विप्रा वरुणेन महात्मना। उदतिष्ठंस्ततः सर्वे जनकस्य समीपतः॥<br><br>5096: कहोड उवाच इत्यर्थमिच्छन्ति सुताञ्जना जनक कर्मणा। यदहं नाशकं कर्तुं तत् पुत्रः कृतवान् मम॥<br><br>5097: उताबलस्य बलवानुत बालस्य पण्डितः। उत वाविदुषो विद्धान् पुत्रो जनक जायते॥<br><br>5098: शितेन ते परशुना स्वयमेवान्तको नृप। शिरांस्यपाहरत्वाजौ रिपूणां भद्रमस्तु ते॥<br><br>5099: महदौक्थ्यं गीयते साम चावयं सम्यक् सोमः पीयते चात्र सत्रे। शुचीन् भगान् प्रतिजगृहुश्च हृष्टाः साक्षाद् देवा जनकस्योत राज्ञः॥<br><br>5100: लोमश उवाच समुत्थितेष्वथ सर्वेषु राजन् विप्रेषु तेष्वधिकं सुप्रभेषु। अनुज्ञातो जनकेनाथ राज्ञा विवेश तोयं सागरस्योत बन्दी॥<br><br>5101: अष्टावक्र: पितरं पूजयित्वा सम्पूजितो ब्राह्मणैस्तैर्यथावत्। प्रत्याजगामाश्रममेव चावयं जित्वा सौतिं सहितो मातुलेन॥<br><br>5102: ततोऽष्टावक्रमातुरथान्तिके पिता नदीं समङ्गां शीघ्रमिमां विशस्व। प्रोवाच चैनं स तथा विवेश समैरङ्गैश्चापि बभूव सद्यः॥<br><br>5103: नदी समङ्गा च बभूव पुण्या यस्यां स्नातो मुच्यते किल्बिषाद्धिा त्वमप्येनां स्नानपानावगाहैः सभ्रातृकः सहभार्यो विशस्व॥<br><br>5104: अत्र कौन्तेय सहितो भ्रातृभिस्त्वं सुखोषितः सह विप्रैः प्रतीतः। र्मया साधू चरितस्याजमीढ॥<br><br>5105: लोमश उवाच एषा मधुविला राजन् समङ्गा सम्प्रकाशते। एतत् कर्दमिलं नाम भरतस्याभिषेचनम्॥<br><br>5106: अलक्ष्म्या किल संयुक्तो वृत्रं हत्वा शचीपतिः। आप्लुतः सर्वपापेभ्यः समझायां व्यमुच्यत॥<br><br>5107: एतद् विनशनं कुक्षौ मैनाकस्य नरर्षभ। अदितिर्यत्र पुत्रार्थं तदन्नमपचत् पुरा॥<br><br>5108: एनं पर्वतराजानमारुह्य भरतर्षभाः। अयशस्यामसंशब्द्यामलक्ष्मी व्यपनोत्स्यथ॥<br><br>5109: एते कनखला राजन्तृषीणां दयिता नगाः। एषा प्रकाशते गङ्गा युधिष्ठिर महानदी। ॥<br><br>5110: सनत्कुमारो भगवानत्र सिद्धिमगात् पुरा। आजमीढावगायैनां सर्वपापैः प्रमोक्ष्यसे॥<br><br>5111: अपां ह्रदं च पुण्याख्यं भृगुतुङ्गं च पर्वतम्। उष्णीगङ्गे च कौन्तेय सामात्यः समुपस्पृश॥<br><br>5112: आश्रमः स्थूलशिरसो रमणीयः प्रकाशते। अत्र मानं च कौन्तेय क्रोधं चैव विवर्जय॥<br><br>5113: एष रैभ्याश्रमः श्रीमान् पाण्डवेय प्रकाशते। भारद्वाजो यत्र कविर्यवक्रीतो व्यनश्यत॥<br><br>5114: युधिष्ठिर उवाच कथं युक्तोऽभवदृषिर्भरद्वाजः प्रतापवान्। किमर्थं च यवक्रीतः पुत्रोऽनश्यत वै मुनेः॥<br><br>5115: एतत् सर्वं यथावृत्तं श्रोतुमिच्छामि तत्त्वतः। कर्मभिर्देवकल्पानां कीर्त्यमानै शं रमे॥<br><br>5116: लोमश उवाच भरद्वाजश्च रैभ्यश्च सखायौ सम्बभूवतुः। तावूषतुरिहात्यन्तं प्रीयमाणावनन्तरम्॥<br><br>5117: रैभ्यस्य तु सुतावास्तामर्वावसुपरावसू। आसीद् यवक्रीः पुत्रस्तु भरद्वाजस्य भारत॥<br><br>5118: रैभ्यो विद्वान् सहापत्यस्तपस्वी चेतरोऽभवत्। तयोश्चाप्यतुला कीर्तिर्बाल्यात् प्रभृति भारत॥<br><br>5119: यवक्री: पितरं दृष्ट्वा तपस्विनमसत्कृतम्। दृष्ट्वा च सत्कृतं विप्रै रैभ्यं पुत्रैः सहानघ॥<br><br>5120: पर्यतप्यत तेजस्वी मन्युनाभिपरिप्लुतः। तपस्तेपे ततो घोरं वेदज्ञानाय पाण्डव॥<br><br>5121: स समिद्धे महत्यग्नौ शरीरमुपतापयन्। जनयामास संतापमिन्द्रस्य सुमहातपाः॥<br><br>5122: तत इन्द्रो यवक्रीतमुपगम्य युधिष्ठिर। अब्रवीत् कस्य हेतोस्त्वमास्थितस्तप उत्तमम्॥<br><br>5123: यवक्रीत उवाच द्विजानामनधीत वै वेदाः सुरगणार्चित। प्रतिभान्त्विति तप्येऽहमिदं परमकं तपः॥<br><br>5124: स्वाध्यायार्थ समारम्भो ममायं पाकशासन। तपसा ज्ञातुमिच्छामि सर्वज्ञानानि कौशिक॥<br><br>5125: कालेन महता वेदाः : शक्या गुरुमुखाद् विभो। प्राप्तुं तस्मादयं यत्नः परमो मे समास्थितः॥<br><br>5126: इन्द्र उवाच अमार्ग एष विप्रर्षे येन त्वं यातुमिच्छसि। किं विघातेन ते विप्र गच्छाधीहि गुरोर्मुखात्॥<br><br>5127: लोमश उवाच एवमुक्त्वा गतः शक्रो यवक्रीरपि भारत। भूय एवाकरोद् यत्नं तपस्यमितविक्रमः॥<br><br>5128: घोरेण तपसा राजस्तप्यमानो महत् तपः। संतापयामास भृशं देवेन्द्रमिति नः श्रुतम्॥<br><br>5129: तं तथा तप्यमानं तु तपस्तीव्र महामुनिम्। उपेत्य बलभिद् देवो वारयामास वै पुनः॥<br><br>5130: अशक्योऽर्थः समारब्धो नैतद् बुद्धिकृतं तव। प्रतिभास्यन्ति वै वेदास्तव चैव पितुश्च ते॥<br><br>5131: यवक्रीत उवाच न चैतदेवं क्रियते देवराज ममेप्सितम्। महता नियमेनाहं तप्स्ये घोरतरं तपः॥<br><br>5132: समिद्धेऽग्नावुपकृत्याङ्गमङ्गं होष्यामि वा मघवंस्तन्निबोध। यद्येतदेवं न करोषि कामं ममेप्सितं देवराजेह सर्वम्॥<br><br>5133: लोमश उवाच निश्चयं तमभिज्ञाय मुनेस्तस्य महात्मनः। प्रतिवारणहेत्वर्थं बुद्ध्या संचिन्त्य बुद्धिमान्॥<br><br>5134: तत इन्द्रोऽकरोद् रूपं ब्राह्मणस्य तपस्विनः। अनेकशतवर्षस्य दुबर्लस्य सयक्ष्मणः॥<br><br>5135: यवक्रीतस्य यत् तीर्थमुचितं शौचकर्मणि। भागीरथ्यां तत्र सेतुं बालुकाभिश्चकार स:॥<br><br>5136: यदास्य वदतो वाक्यं न स चक्रे द्विजोत्तमः। बालुकाभिस्ततः शक्रो गङ्गां समभिपूरयन्॥<br><br>5137: वालुकामुष्टिमनिशं भागीरथ्यां व्यसर्जयत्। सेतुमभ्यारभच्छको यवक्रीतं निदर्शयन्॥<br><br>5138: तं ददर्श यवक्रीतो यत्नवन्तं निबन्धने। प्रहसंश्चाब्रवीद् वाक्यमिदं स मुनिपुङ्गवः॥<br><br>5139: किमिदं वर्तते ब्रह्मन् किं च ते ह चिकीर्षितम्। अतीव हि महान् यत्नः क्रियतेऽयं निरर्थकः॥<br><br>5140: इन्द्र उवाच बन्धिष्ये सेतुना गङ्गां सुखः पन्था भविष्यति। क्लिश्यते हि जनस्तात तरमाणः पुनः पुनः॥<br><br>5141: यवक्रीत उवाच नायं शक्यस्त्वया बड़े महानोघस्तपोधन। अशक्याद् विनिवर्तस्व शक्यमर्थं समारभ॥<br><br>5142: इन्द्र उवाच यथैव भवता चेदं तपो वेदाथमुद्यतम्। अशक्यं तद्वदस्माभिरयं भारः समाहितः॥<br><br>5143: यवक्रीत उवाच यथा तव निरर्थोऽयमारम्भस्त्रिदशेश्वर। तथा यदि ममापीदं मन्यसे पाकशासन॥<br><br>5144: क्रियतां यद् भवेच्छक्यं त्वया सुरगणेश्वर। वरांश्च मे प्रयच्छान्यान् यैरन्यान् भवितास्म्यति॥<br><br>5145: लोमश उवाच तस्मै प्रादाद् वरानिन्द्र उक्तवान् यान् महातपाः। प्रतिभास्यन्ति ते वेदाः पित्रा सह यथेप्सिताः॥<br><br>5146: यच्चान्यत् काक्षसे कामं यवक्रीर्गम्यतामिति। स लब्धकामः पितरं समेत्याथेदमब्रवीत्॥<br><br>5147: यवक्रीत उवाच प्रतिभास्यन्ति वै वेदा मम तातस्य चोभयोः। अति चान्यान् भविष्यावो वरा लब्धास्तदा मया॥<br><br>5148: भरद्वाज उवाच दपस्ते भविता तात वसल्लब्ध्वा यथेप्सितान्। स दर्पपूर्णः कृपणः क्षिप्रमेव विनक्ष्यसि॥<br><br>5149: अत्राप्युदाहरन्तीमा गाथा देवैरुदाहृताः। मुनिरासीत् पुरा पुत्र बालधिर्नाम वीर्यवान्॥<br><br>5150: स पुत्रशोकादुद्विग्नस्तपस्तेपे सुदुष्करम्। भवेन्मम सुतोऽमर्त्य इति तं लब्धवांश्च सः॥<br><br>5151: तस्य प्रसादो वै देवैः कृतो न त्वमरैः समः। नामयो विद्यते मर्यो निमित्तायुर्भविष्यति॥<br><br>5152: बालधिरुवाच यथेमे पर्वताः शश्वत् तिष्ठन्ति सुरसत्तमाः। अक्षयास्तन्निमित्तं मे सुतस्यायुभविष्यति॥<br><br>5153: भरद्वाज उवाच तस्य पुत्रस्तदा जज्ञे मेधावी क्रोधनस्तदा। स तच्छ्रुत्वाकरोद् दर्पमृषींश्चैवावमन्यत॥<br><br>5154: विकुर्वाणो मुनीनां च व्यचरत् स महीमिमाम्। आससाद महावीर्यं धनुषाक्षं मनीषिणम्॥<br><br>5155: तस्यापचने मेधावी तं शशाप स वीर्यवान्। भव भस्मेति चोक्तः स न भस्म समपद्यत॥<br><br>5156: धनुषाक्षस्तु तं दृष्ट्वा मेधाविनमनामयम्। निमित्तमस्य महिषैर्भेदयामास वीर्यवान्॥<br><br>5157: स निमित्त विनष्टे तु ममार सहसा शिशुः। तं मृतं पुत्रमादाय विललाप ततः पिता। ॥<br><br>5158: लालप्यमानं तं दृष्ट्वा मुनयः परमार्तवत्। ऊचुर्वेदविदः सर्वे गाथां यां तां निबोध मे॥<br><br>5159: न दिष्टमर्थमत्येतुमीशो मर्त्यः कथंचन। महिषैर्भेदयामासधनुषाक्षो महीधरान्॥<br><br>5160: एवं लब्ध्वा वरान् बाला दर्पपूर्णास्तपस्विनः। क्षिप्रमेव विनश्यन्ति यथा न स्यात् तथा भवान्॥<br><br>5161: एष रेभ्यो महावीर्यः पुत्रौ चास्य तथाविधौ। तं यथा पुत्र नाभ्येषि तथा कुर्यास्त्वतन्द्रितः॥<br><br>5162: स हि क्रुद्धः समर्थस्त्वां पुत्र पीडयितुं रुषा। रैभ्यश्चापि तपस्वी च कोपनश्च महानृषिः॥<br><br>5163: यवक्रीत उवाच एवं करिष्ये मा तापं तात कार्षीः कथंचन। यथा हि मे भवान् मान्यस्तथा रैथ्यः पिता मम॥<br><br>5164: ५९। लोमश उवाच उक्त्वा स पितरं श्लक्ष्णं यवक्रीरकुतोभयः। विप्रकुर्वनृषीनन्यानतुष्यत् परया मुदा॥<br><br>5165: लोमश उवाच चक्रम्यमाणः स तदा यवक्रीरकुतोभयः। जगाम माधवे मासि रैभ्याश्रमपदं प्रति॥<br><br>5166: स ददर्शाश्रमे रम्ये पुष्पितदुमभूषिते। विचरन्तीं स्नुषां तस्य किन्नरीमिव भारत॥<br><br>5167: यवक्रीस्तामुवाचेदमुपातिष्ठस्व मामिति। निर्लज्जो लज्जया युक्तां कामेन हतचेतनः॥<br><br>5168: सा तस्य शीलमाज्ञाय तस्माच्छापाच्च बिभ्यती। तेजस्वितां च रैभ्यस्य तथेत्युक्त्वाऽऽजगाम ह॥<br><br>5169: तत एकान्तमुन्नीय मज्जयामास भारत। आजगाम तदा रैभ्यः स्वमाश्रममरिदमा। ५। । रुदतीं च स्नुषां दृष्ट्वा भार्यामाः परावसोः। सान्त्वयश्लक्ष्णया वाचा पर्यपृच्छद् युधिष्ठिर॥<br><br>5170: सा तस्मै सर्वमाचष्ट यवक्रीतभाषितं शुभा। प्रत्युक्तं च यवक्रीतं प्रेक्षापूर्वं तथाऽऽत्मना॥<br><br>5171: शृण्वानस्यैव रैभ्यस्य यवक्रीत विचेष्टितम्। दहन्निव तदा चेतः क्रोधः समभवन्महान्॥<br><br>5172: स तदामन्युनाऽऽविष्टस्तपस्वी कोपनो भृशम्। अवलुच्य जटामेकां जुहावाग्नौ सुसंस्कृते॥<br><br>5173: ततः समभवन्नारी तस्या रूपेण सम्मिता। अवलुच्यापरां चापि जुहावाग्नौ जटां पुनः॥<br><br>5174: ततः समभवद् रक्षो घोराक्षं भीमदर्शनम्। अब्रूतां तौ तदा रैभ्यं किं कार्यं करवावहै॥<br><br>5175: तावब्रवीदृषिः क्रुद्धो यवक्रीर्वध्यतामिति। जग्मतुस्तौ तथेत्युक्त्वा यवक्रीतजिघांसया॥<br><br>5176: ततस्तं समुपास्थाय कृत्या सृष्टा महात्मना। कमण्डलुं जहारास्य मोहयित्वेव भारत॥<br><br>5177: उच्छिष्टं तु यवक्रीतमपकृष्टकमण्डलुम्। तत उद्यतशूलः स राक्षसः समुपाद्रवत्॥<br><br>5178: तमापतन्तं सम्प्रेक्ष्य शूलहस्तं जिघांसया। यवक्री: सहसोत्थाय प्राद्रवद् येन वै सरः॥<br><br>5179: जलहीनं सरो दृष्ट्वा यवक्रीस्त्वरितः पुनः। जगाम सरितः सर्वास्ताश्चाप्यासन् विशोषिताः॥<br><br>5180: स काल्यमानो घोरेण शूलहस्तेन रक्षसा। अग्निहोत्रं पितुर्भीत: सहसा प्रविवेश ह॥<br><br>5181: स वै प्रविशमानस्तु शूद्रेणान्धेन रक्षिणा। निगृहीतो बलाद् द्वारि सोऽवातिष्ठत पार्थिव॥<br><br>5182: निगृहीतं तु शूद्रेण यवक्रीतं स राक्षसः। ताडयामास शूलेन स भिन्नहृदयोऽपतत्॥<br><br>5183: यवक्रीतं स हत्वा तु राक्षसो रैम्यमागमत्। अनुज्ञातंस्तु रैभ्येण तया नार्या सहावसत्॥<br><br>5184: लोमश उवाच भरद्वाजस्तु कौन्तेय कृत्वा स्वाध्यायमाछिकम्। समित्कलापमादाय प्रविवेश स्वमाश्रयम्॥<br><br>5185: तं स्म दृष्टवा सर्वे प्रत्युत्तिष्ठन्ति पावकाः। न त्वेनमुपतिष्ठन्ति हतपुत्रं तदाग्नथः॥<br><br>5186: वैकृतं त्वग्निहोत्रे स लक्षयित्वा महातपाः। तमन्धं शूद्रमासीनं गृहपालमथाब्रवीत्॥<br><br>5187: किं नु मे नाग्नयः शूद्र प्रतिनन्दन्ति दर्शनम्। त्वं चापि न यथापूर्वं कच्चित् क्षेममिहाश्रमे॥<br><br>5188: कम्चिन्न रैभ्यं पुत्रो मे गतवानल्पचेतनः। एतदाचक्ष्व मे शीघ्रं न हि शुद्ध्यति मे मनः॥<br><br>5189: शूद्र उवाच रैभ्यं यातो नूनमयं पुत्रस्ते मन्दचेतनः। तथा हि निहतः शेते राक्षसेन बलीयसा॥<br><br>5190: प्रकाल्यमानस्तेनायं शृलहप्तेन रक्षसा। अग्न्यागारं प्रति द्वारि मया दोऱ्यां निवारितः॥<br><br>5191: ततः स विहताशोऽत्र जलकामोऽशुचिर्भुवम्। निहतः सोऽतिवेगेन शूलहस्तेन रक्षसा॥<br><br>5192: भरद्वाजस्तु तच्छ्रुत्वा शूद्रस्य विप्रियं महत्। गतासुं पुत्रमादाय विललाप सुदुःखितः॥<br><br>5193: भरद्वाज उवाच ब्राह्मणानां किलार्थाय ननु त्वं तप्तवांस्तपः। द्विजानामनधीता वै वेदाः सम्प्रतिभान्त्विति॥<br><br>5194: तथा कल्याणशीलस्त्वं ब्राह्मणेषु महात्मसु। अनागाः सर्वभूतेषु कर्कशत्वमुपेयिवान्॥<br><br>5195: प्रतिषिद्धो मया तात रैभ्यावसथदर्शनात्। गतवानेव तं द्रष्टुं कालान्तकयमोपमम्॥<br><br>5196: यः स जानन महातेजा वृद्धस्यैकं ममात्मजम्। गतवानेव कोपस्य वशं परमदुर्मतिः॥<br><br>5197: पुत्रशोकमनुप्राप्त एष रैभ्यस्य कर्मणा। त्यक्ष्यामि त्वामृते पुत्र प्राणानिष्टतमान् भुवि॥<br><br>5198: यथाहं पुत्रशोकेन देहं त्यक्ष्यामि किल्विषी। तथा ज्येष्ठः सुतो रैभ्यं हिंस्याच्छीघ्रमनागसम्॥<br><br>5199: सुखिनो वै नरा येषां जात्या पुत्रो न विद्यते। ते पुत्रशोकमप्राप्य विचरन्ति यथासुखम्॥<br><br>5200: ये तु पुत्रकृताच्छोकाद् भृशं व्याकुलचेतसः। शपन्तीष्टान् सखीनार्तास्तेभ्यः पापतरो नु कः॥<br><br>5201: परासुश्च सुतो दृष्टः शप्तश्चेष्टः सखा मया। ईदृशीमापदं कोऽत्र द्वितीयोऽनुभविष्यति॥<br><br>5202: लोमश उवाच विलप्यैवं बहुविधं भरद्वाजोऽदहत् सुतम्। सुसमिद्धं ततः पश्चात् प्रविवेश हुताशनम्॥<br><br>5203: लोमश उवाच एतस्मिन्नेव काले तु बृहद्युम्नो महीपतिः। सत्रं तेने महाभागो रैभ्ययाज्य: प्रतापवान्॥<br><br>5204: तेन रैभ्यस्य वै पुत्रावर्वावसुपरावसू। वृतौ संहायौ सत्रार्थं बृहद्द्युम्नेनधीमता॥<br><br>5205: तत्र तौ समनुज्ञातौ पित्रा कौन्तेय जग्मतुः। आश्रमे त्वभवद् रैभ्यो भार्या चैव परावसोः॥<br><br>5206: अथावलोककोऽगच्छद् गृहानेकः परावसुः। कृष्णाजिनेन संवीतं ददर्श पितरं वने। ॥<br><br>5207: जघन्यरात्रे निद्रान्धः सावशेषे तमस्यपि। चरन्तं गहनेऽरण्ये मेने स पितरं मृगम्॥<br><br>5208: मृगं तु मन्यमानेन पिता वै तेन हिंसितः। अकामयानेन तदा शरीरत्राणमिच्छता॥<br><br>5209: करोतु वै भवान् सत्रं तस्य स प्रेतकार्याणि कृत्वा सर्वाणि भारत। पुनरागम्य तत् सत्रमब्रवीद् भ्रातरं वचः॥<br><br>5210: इदं कर्म न शक्तस्त्वं वोढुमेकः कथंचन। मया तु हिंसितस्तातो मन्यमानेन तं मृगम्॥<br><br>5211: सोऽस्मदर्थे व्रतं तात चर त्वं ब्रह्महिंसनम्। समर्थोऽप्यहमेकाकी कर्म कर्तुमिदं मुने॥<br><br>5212: अर्वावसुरुवाच बृहद्युम्नस्यधीमतः। ब्रह्मवध्यां चरिष्येऽहं त्वदर्थं नियतेन्द्रियः॥<br><br>5213: लोमश उवाच स तस्य ब्रह्मवध्यायाः पारं गत्वा युधिष्ठिर। अर्वावसुस्तदा सत्रमाजगाम पुनर्मुनिः॥<br><br>5214: ततः परावसुर्दृष्ट्वा भ्रातरं समुपस्थितम्। बृहद्युम्नमुवाचेदं वचनं हषगद्गदम्॥<br><br>5215: एष ते ब्रह्महा यज्ञं मा द्रष्टुं प्रविशेदिति। ब्रह्महा प्रेक्षितेनापि पीडयेत् त्वामसंशयम्॥<br><br>5216: लोमश उवाच तच्छ्रुत्वैव तदा राजा प्रेष्यानाह स विट्यते। प्रेष्यैरुत्सार्यमाणस्तु राजन्नर्वावसुस्तदा॥<br><br>5217: न मया ब्रह्महत्येयं कृतेत्याह पुनः पुनः। उच्यमानोऽसकृत्प्रेष्यैर्ब्रह्महन्निति भारत॥<br><br>5218: नैव स्म प्रतिजानाति ब्रह्मवध्यां स्वयंकृताम्। मम भ्रात्रा कृतमिदं मया स परिमोक्षितः॥<br><br>5219: स तथा प्रवदन् क्रोधात् तैश्च प्रेष्यैः प्रभाषितः। तूष्णीं जगाम ब्रह्मर्षिर्वनमेव महातपाः॥<br><br>5220: उग्रं तप: समास्थाय दिवाकरमथाश्रितः। रहस्यवेदं कृतवान् सूर्यस्य द्विजसत्तमः॥<br><br>5221: मूर्तिमांस्तं ददर्शाथ स्वयमग्रभुगव्ययः। लोमश उवाच प्रीतास्तस्याभवन् देवाः कर्मणार्वावसोनूप॥<br><br>5222: तं ते प्रवरयामासुर्निरासुश्च परावसुम्। ततो देवा वरं तस्मै ददुरग्निपुरोगमाः॥<br><br>5223: स चापि वरयामास पितुरुत्थानमात्मनः। अनागस्त्वं ततो भ्रातुः पितुश्चास्मरणं वधे॥<br><br>5224: भरद्वाजस्य चोत्थानं यवक्रीतस्य चोभयोः। प्रतिष्ठां चापि वेदस्य सौरस्य द्विजसत्तमः। एवमस्त्विति तं देवाः प्रोचुश्चापि वरान् ददुः॥<br><br>5225: ततः प्रादुर्बभूवुस्ते सर्व एव युधिष्ठिर। अथाब्रवीद् यवक्रीतो देवाग्निपुरोगमान्॥<br><br>5226: समधीतं मया ब्रह्म व्रतानि चरितानि च। कथं च रैभ्यः शक्तो मामधीयानं तपस्विनम्॥<br><br>5227: तथायुक्तेन विधिना निहन्तुममरोत्तमाः। देवा ऊचुः मैवं कृथा यवक्रीत यथा वदसि वै मुने। ऋते गुरुमधीता हि सुखं वेदास्त्वया पुरा॥<br><br>5228: अनेन तु गुरून् दुःखात् तोषयित्वाऽऽत्मकर्मणा। कालेन महता क्लेशाद् ब्रह्माधिगतमुत्तमम्॥<br><br>5229: लोमश उवाच यवक्रीतमथोक्त्वैवं देवाः साग्निपुरोगमाः। संजीवयित्वा तान् सर्वान् पुनर्जग्मुस्त्रिविष्टपम्॥<br><br>5230: आश्रमस्तस्य पुण्योऽयं सदापुष्पफलद्रुमः। अत्रोष्य राजशादूल सर्वं पापं प्रमोक्ष्यसि॥<br><br>5231: लोमश उवाच उशीरबीजं मैनाकं गिरि श्वेतं च भारत। समतीतोऽसि कौन्तेय कालशैलं च पार्थिव। । । । एषा गङ्गा सप्तविधा राजते भरतर्षभ। स्थानं विरजसं पुण्यं यत्राग्निर्नित्यमिध्यते॥<br><br>5232: एतद् वै मानुषेणाद्य न शक्यं द्रष्टुमद्भुतम्। समाधि कुरुताव्यग्रास्तीर्थान्येतानि द्रक्ष्यथ॥<br><br>5233: एतद् द्रक्ष्यसि देवानामाक्रीडं चरणाङ्कितम्। अतिक्रान्तोऽसि कौन्तेय कालशैलं च पर्वतम्॥<br><br>5234: श्वेतं गिरि प्रवेक्ष्यामो मन्दरं चैव पर्वतम्। यत्र माणिवरो यक्षः कुबेरचैव यक्षराट्॥<br><br>5235: अष्टाशीतिसहस्राणि गन्धर्वाः शीघ्रगामिनः। तथा किंपुरुषा राजन् यक्षाश्चैव चतुर्गुणाः॥<br><br>5236: अनेकरूपसंस्थाना नानाप्रहरणाश्च ते। यक्षेन्द्रं मनुजश्रेष्ठ माणिभद्रमुपासते॥<br><br>5237: तेषामृद्धिरतीवात्र गतौ वायुसमाश्च ते। स्थानात् प्रच्यावयेयुर्ये देवराजमपि ध्रुवम्॥<br><br>5238: तैस्तात बलिभिर्गुप्ता यातुधानैश्च रक्षिताः। दुर्गमाः पर्वताः पार्थ समाधि परमं कुरु॥<br><br>5239: कुबेरसचिवाश्चान्ये सैद्रा मैत्राश्च राक्षसाः। तैः समेष्याम कौन्तेय संयतो विक्रमेण च॥<br><br>5240: कैलासः पर्वतो राजन् षड्योजनसमुच्छ्रितः। यत्र देवा समायान्ति विशाला यत्र भारत॥<br><br>5241: असंख्येयास्तु कौन्तेय यक्षराक्षसकिनराः। नागाः सुपर्णा गन्धर्वाः कुबेरसदनं प्रति॥<br><br>5242: तान् विगाहस्व पार्थाद्य तपसा च दमेन च। रक्ष्यमाणो मया राजन् भीमसेनबलेन च॥<br><br>5243: स्वस्ति ते वरुणो राजा यमश्च समितिंजयः। गङ्गा च यमुना चैव पर्वतश्च दधातु ते॥<br><br>5244: मरुतश्च सहाश्विभ्यां सरितश्च सरांसि च। त्वस्ति देवासुरेभ्यश्च वसुभ्यश्च महाद्युते॥<br><br>5245: इन्द्रस्य जाम्बूनपर्वताद् वै शृणोमि घोषं तव देवि गङ्गे। गोपायैनं त्वं सुभगे गिरिभ्यः। सर्वाजमीढापचितं नरेन्द्रम्॥<br><br>5246: ददस्व शर्म प्रविविक्षतोऽस्य शैलानिमाछैलसुते नृपम्य। उक्त्वा तथा सागरगां स विप्रो यत्तो भवस्वेति शशास पार्थम्॥<br><br>5247: युधिष्ठिर उवाच अपूर्वोऽयं सम्भ्रमो लोमशस्य कृष्णां सर्वे रक्षत मा प्रमादम्। देशो ह्ययं दुर्गतमो मतोऽस्य तस्मात् परं शौचमिहाचरध्वम्॥<br><br>5248: वैशम्पायन उवाच ततोऽब्रवीद् भीममुदारवीर्य कृष्णां यत्तः पालय भीमसेन। शून्येऽर्जुनेऽसंनिहिते च तात त्वामेव कृष्णा भजते भयेषु॥<br><br>5249: ततो महात्मा स यमौ समेत्य मूर्धन्युपाघ्राय विमृज्य गात्रे। उवाच तौ बाप्पकलं स राजा मा भैष्टमागच्छतमप्रमत्तौ। ॥<br><br>5250: युधिष्ठिर उवाच अन्तर्हितानि भूतानि बलवन्ति महान्ति च। अग्निना तपसा चैव शक्यं गन्तुं वृकोदर। ॥<br><br>5251: संनिवतय कौन्तेय क्षुत्पिपासे बलाश्रयात्। ततो बलं च दाक्ष्यं च संश्रयस्व वृकोदर॥<br><br>5252: ऋषेस्त्वया श्रुतं वाक्यं कैलास पर्वतं प्रति। बुद्ध्या प्रपश्य कौन्तेय कथं कृष्णा गमिष्यति॥<br><br>5253: अथवा सहदेवेनधौम्येन च समं विभो। सूतैः पौरोगवैश्चैव सर्वेश्च परिचारकैः॥<br><br>5254: रथैरश्चैश्च ये चान्ये विप्राः क्लेशासहाः पथि। सर्वैस्त्वं सहितो भीम निवर्तस्वायतेक्षण॥<br><br>5255: त्रयो वयं गमिष्यामो लध्वाहारा यतव्रताः। अहं च नकुलश्चैव लोमशश्च महातपाः॥<br><br>5256: ममागमनमाकाङ्क्षन् गङ्गाद्वारे समाहितः। वसेह द्रौपदी रक्षन् यावदागमनं मम॥<br><br>5257: भीम उवाच राजपुत्री श्रमेणार्ता दुःखार्ता चैव भारत। व्रजत्येव हि कल्याणी श्वेतवाहदिदृक्षया॥<br><br>5258: तव चाप्यरतिस्तीता वर्तते तमपश्यतः। गुडाकेशं महात्मानं संग्रामेष्वपलायिनम्॥<br><br>5259: किं पुनः सहदेवं च मां च कृष्णां च भारत। द्विजाः कामं निवर्तन्तां सर्वे च परिचारकाः॥<br><br>5260: सूताः पौरोगवाश्चैव यं च मन्येत नो भवान्। न ह्यहं हातुमिच्छामि भवन्तमिह कर्हिचित्॥<br><br>5261: शैलेऽस्मिन् राक्षसाकीर्णे दुर्गेषु विषमेषु च। इयं चापि महाभागा राजपुत्री पतिव्रता। ॥<br><br>5262: त्वामृते पुरुषव्याघ्र नोत्सहेद् विनिवर्तितुम्। तथैव सहदेवोऽयं सततं त्वामनुव्रतः॥<br><br>5263: न जातु विनिवर्तेत मनोज्ञो ह्यहमस्य वै। अपि चात्र महाराज सव्यसाचिदिदृक्षया॥<br><br>5264: सर्वे लालसभूताः स्म तस्माद् यास्यामहे सह। यद्यशक्यो स्थैर्गन्तुं शैलोऽयं बहुकन्दरः॥<br><br>5265: पद्भिरेव गमिष्यामो मा राजन् विमना भव। अहं वहिष्ये पाञ्चालीं यत्र यत्र न शक्ष्यति॥<br><br>5266: इति मे वर्तते बुद्धिर्मा राजन् विमना भव। सुकुमारौ तथा वीरौ माद्रीनन्दिकरावुभौ। दुर्गे संतारयिष्यामि यत्राशक्तौ भविष्यतः॥<br><br>5267: युधिष्ठिर उवाच एवं ते भाषमाणस्य बलं भीमाभिवर्धताम्। यत् त्वमुत्सहसे वोढुं पाञ्चालीं च यशस्विनीम्॥<br><br>5268: यमजौ चापि भद्रं ते नैतन्यत्र विद्यते। बलं तव यशश्चैवधर्मः कीर्तिश्च वर्धताम्॥<br><br>5269: यत् त्वमुत्सहसे नेतुं भ्रातरौ सह कृष्णया। मा ते ग्लानिर्महाबाहो मा च तेऽस्तु पराभवः॥<br><br>5270: वैशम्पायन उवाच ततः कृष्णाब्रवीद् वाक्यं प्रहसन्ती मनोरमा। गमिष्यामि न संतापः कार्यो मां प्रति भारत॥<br><br>5271: लोमश उवाच तपसा शक्यते गन्तुं पर्वतो गन्धमादनः। तपसा चैव कौन्तेय सर्वे योक्ष्यामहे वयम्॥<br><br>5272: नकुलः सहदेवश्च भीमसेनश्च पार्थिवा अहं च त्वं च कौन्तेय द्रक्ष्यामः श्वेतवाहनम्॥<br><br>5273: वैशम्पायन उवाच एवं सम्भाषमाणास्ते सुबाहुविषयं महत्। ददृशुर्मुदिता राजन् प्रभूतगजवाजिमत्॥<br><br>5274: किराततङ्गणाकीर्णं पुलिन्दशतसंकुलम्। हिमवत्यमरैर्जुष्टं बह्वाश्चर्यसमाकुलम्। सुबाहुश्चापि तान् दृष्ट्वा पूजया प्रत्यगृहणत॥<br><br>5275: विषयान्ते कुलिन्दानामीश्वरः प्रीतिपूर्वकम्। ततस्ते पूजितास्तेन सर्व एव सुखोषिताः॥<br><br>5276: प्रतस्थुर्विमले सूर्ये हिमवन्तं गिरि प्रति। इन्द्रसेनमुखांश्चापि भृत्यान् पौरोगवांस्तथा॥<br><br>5277: सूदांश्च पारिबहाँश्च द्रौपद्याः सर्वशो नृप। राज्ञः कुलिन्दाधिपते: परिदाय महारथाः॥<br><br>5278: पद्भिरेव महावीर्या ययुः कौरवनन्दनाः। ते शनैः प्राद्रवन् सर्वे कृष्णया सह पाण्डवाः। तस्माद् देशात् सुसंहृष्टा द्रष्टुकामाधनंजयम्॥<br><br>5279: युधिष्ठिर उवाच भीमसेन यमौ चोभौ पाञ्चालि च निबोधत। नास्ति भूतस्य नाशो वै पश्यतास्मान् वनेचरान्॥<br><br>5280: दुर्बला: क्लेशिताः स्मेति यद् ब्रुवामेतरेतरम्। अशक्येऽपि व्रजामो यद्धनंजयदिदृक्षया। ॥<br><br>5281: तन्मे दहति गात्राणि तूलराशिमिवानलः। यच्च वीरं न पश्यामिधनंजयमुपान्तिकात्॥<br><br>5282: तस्य दर्शनतृष्णं मां सानुजं वनमास्थितम्। याज्ञसेन्याः परामर्श स च वीर दहत्युत॥<br><br>5283: नकुलात् पूर्वजं पार्थं न पश्याम्यमितौजसम्। अजेयमुग्रधन्वानं तेन तप्ये वृकोदर॥<br><br>5284: तीर्थानि चैव रम्याणि वनानि च सरांसि चा चरामि सह युष्माभिस्तस्य दर्शनकाझया। ॥<br><br>5285: पञ्चवर्षाण्यहं वीरं सत्यसंधंधनंजयम्। यन्न पश्यामि बीभत्सुं तेन तप्ये वृकोदर॥<br><br>5286: तं वै श्यामं गुडाकेशं सिंहविक्रान्तगामिनम्। न पश्यामि महाबाहुं तेन तप्ये वृकोदर॥<br><br>5287: कृतास्त्रं निपुणं युद्धेऽप्रतिमानधनुष्मताम्। न पश्यामि कुरुश्रेष्ठ तेन तप्ये वृकोदर॥<br><br>5288: चरन्तमरिसंघेषु काले क्रुद्धमिवान्तकम्। प्रभिन्नमिव मातङ्गं सिंहस्कन्धंधनंजयम्॥<br><br>5289: यः स शक्रादनवरो वीर्येण द्रविणेन च। यमयोः पूर्वजः पार्थः श्वेताश्वोऽमितविक्रमः॥<br><br>5290: दुःखेन महताविष्टस्तं न पश्यामि फाल्गुनम्। अजेयमुग्रधन्वानं तेन तप्ये वृकोदर॥<br><br>5291: सततं यः क्षमाशीलः क्षिप्यमाणोऽप्यणीयसा। ऋजुमार्गप्रपन्नस्य शर्मदाताभयस्य च॥<br><br>5292: स तु जिह्मप्रवृत्तस्य माययाभिजिघांसतः। अपि वज्रधरस्यापि भवेत् कालविषोपमः॥<br><br>5293: शत्रोरपि प्रपन्नस्य सोऽनृशंसः प्रतापवान्। दाताभयस्य बीभत्सुरमितात्मा महाबलः॥<br><br>5294: सर्वेषामाश्रयोऽस्माकं रणेऽरीणां प्रमर्दिता। आहर्ता सर्वरत्नानां सर्वेषां नः सुखावहः॥<br><br>5295: रत्नानि यस्य वीर्येण दिव्यान्यासन् पुरा मम। बहूनि बहुजातीनि यानि प्राप्तः सुयोधनः॥<br><br>5296: यस्य बाहुबलाद् वीर सभा चासीत् पुरा मम। सर्वरत्नमयी ख्याता त्रिषु लोकेषु पाण्डव॥<br><br>5297: वासुदेवसमं वीर्ये कार्तवीर्यसमं युधि। अजेयममितं युद्धे तं न पश्यामि फाल्गुनम्॥<br><br>5298: संकर्षणं महावीर्यं त्वां च भीमापराजितम्। अनुयातः स्ववीर्येण वासुदेवं च शत्रुहा। ॥<br><br>5299: यस्य बाहुबले तुल्यः प्रभावे च पुरंदरः। जवे वायुर्मुखे सोमः क्रोधे मृत्युः सनातनः॥<br><br>5300: ते वयं तं नरव्याघ्रं सर्वे वीर दिदृक्षवः। प्रवेक्ष्यामो महाबाहो पर्वतं गन्धमादनम्॥<br><br>5301: विशाला बदरी यत्र नरनारायणाश्रमः। तं सदाध्युषितं यःक्ष्यामो गिरिमुत्तमम्॥<br><br>5302: कुबेरनलिनी रम्यां राक्षसैरभिसेविताम्। पद्भिरेव गमिष्यामस्तप्यमाना महत् तपः॥<br><br>5303: न च यानवता शक्यो गन्तुं देशो वृकोदर। न नृशंसेन लुब्धेन नाप्रशान्तेन भारत॥<br><br>5304: तत्र सर्वे गमिष्यामो भीमार्जुनगवेषिणः। सायुधा बद्धनिस्त्रिंशाः सार्धं विप्रैर्महाव्रतैः॥<br><br>5305: मक्षिकादंशमशकान् सिंहान् व्याघ्रान् सरीसृपान्। प्राप्नोत्यनियतः पार्थ नियतस्तान् न पश्यति॥<br><br>5306: ते वयं नियतात्मानः पर्वतं गन्धमादनम्। प्रवेक्ष्यामो मिताहाराधनंजयदिदृक्षवः॥<br><br>5307: लोमश उवाच द्रष्टारः पर्वताः सर्वे नद्यः सपुरकाननाः। तीर्थानि चैव श्रीमन्ति स्पृष्टं च सलिल करैः॥<br><br>5308: पर्वतं मन्दरं दिव्यमेष पन्थाः प्रयास्यति। समाहिता निरुद्विग्नाः सर्वे भवत पाण्डवाः॥<br><br>5309: अयं देवनिवासो वै गन्तव्यो वो भविष्यति। ऋषीणां चैव दिव्यानां निवासः पुण्यकर्मणाम॥<br><br>5310: एषा शिवजला पुण्या याति सौम्य महानदी। बदरीप्रभवा राजन् देवर्षिगणसेविता॥<br><br>5311: एषा वैहायसैनित्यं बालखिल्यैर्महात्मभिः। अर्चिता चोपयाता च गन्धर्वैश्च महात्मभिः॥<br><br>5312: अत्र साम स्म गायन्ति सामगाः पुण्यनि:स्वनाः। मरीचिः पुलहश्चैव भृगुश्चैवाङ्गिरास्तथा॥<br><br>5313: अत्राछिकं सुरश्रेष्ठो जपते समरुद्गणः। साध्याश्चैवाश्विनौ चैव परिधावन्ति तं तदा॥<br><br>5314: चन्द्रमाः सह सूर्येण ज्योतीषि च ग्रहैः सह। अहोरात्रविभागेन नदीमेनामनुव्रजन्॥<br><br>5315: एतस्याः सलिलं मूर्ध्नि वृषाङ्कः पर्यधारयत्। गङ्गाद्वारे महाभाग येन लोकस्थितिर्भवेत्॥<br><br>5316: एतां भगवती देवीं भवन्तः सर्व एव हि। प्रयतेनात्मना तात प्रतिगम्याभिवादत॥<br><br>5317: तस्य तद् वचनं श्रुत्वा लोमशस्य महात्मनः। आकाशगङ्गां प्रयताः पाण्डवास्तेऽभ्यवादयन्॥<br><br>5318: अभिवाद्य च ते सर्वे पाण्डवाधर्मचारिणः। पुनः प्रयाताः संहृष्टाः सर्वैर्ऋषिगणैः सह॥<br><br>5319: ततो दूरात् प्रकाशन्तं पाण्डुरं मेरुसंनिभम्। ददृशुस्ते नरश्रेष्ठा विकीर्णं सर्वतोदिशम्॥<br><br>5320: तान् प्रष्टुकामान् विज्ञाय पाण्डवान् स तु लोमशः। उवाच वाक्यं वाक्यज्ञः शृणुध्वं पाण्डुनन्दनाः॥<br><br>5321: एतद् बिकीर्णं सुश्रीमत् कैलासशिखरोपमम्। यत् पश्यसि नरश्रेष्ठ पर्वतप्रतिमं स्थितम्॥<br><br>5322: एतान्यस्थीनि दैत्यस्य नरकस्य महात्मनः। पर्वतप्रतिमं भाति पर्वतप्रस्तराश्रितम्॥<br><br>5323: पुरातनेन देवेन विष्णुना परमात्मना। दैत्यो विनिहतस्तेन सुरराजहितैषिणा॥<br><br>5324: दशवर्षसहस्राणि तपस्तप्यन् महामनाः। ऐन्द्रं प्रार्थयते स्थानं तप:स्वाध्यायविक्रमात्॥<br><br>5325: तपोबलेन महता बाहुवेगबलेन च। नित्यमेव दुराधर्षोधर्षयन् स दितेः सुतः॥<br><br>5326: स तु तस्य बलं ज्ञात्वाधर्मे च चरितव्रतम्। भयाभिभूतः संविग्नः शक्र आसीत् तदानघ॥<br><br>5327: तेन संचिन्तितो देवो मनसा विष्णुरव्ययः। सर्वत्रगः प्रभुः श्रीमानागतश्च स्थितौ बभौ॥<br><br>5328: ऋषयश्चापि तं सर्वे तुष्टुवुश्च दिवौकसः। तं दृष्ट्वा ज्वलमानश्रीभगवान् हव्यवाहनः॥<br><br>5329: नष्टतेजाः समभवत् तस्य तेजोऽभिभर्त्सितः। तं दृष्ट्वा वरदं देवं विष्णुं देवगणेश्वरम्॥<br><br>5330: प्राञ्जलिः प्रणतो भूत्वा नमस्कृत्य च वज्रभृत्। प्राह वाक्यं ततस्तत्त्वं यतस्तस्य भयं भवेत्॥<br><br>5331: विष्णुरुवाच जानामि ते भयं शक्र दैत्येन्द्रान्नरकात् ततः। ऐन्द्रं प्रार्थयते स्थानं तप:सिद्धेन कर्मणा॥<br><br>5332: सोऽहमेनं तव प्रीत्या तप:सिद्धमपिध्रुवम्। वियुनज्मि देहाद् देवेन्द्र मुहूर्त प्रतिपालय॥<br><br>5333: तस्य विष्णुर्महातेजाः पाणिना चेतनां हरत्। स पपात ततो भूमौ गिरिराज इवाहतः॥<br><br>5334: तस्यैतदस्थिसंघातं मायाविनिहतस्य वै। इदं द्वितीयमपरं विष्णोः कर्म प्रकाशते॥<br><br>5335: नष्टा वसुमती कृत्स्ना पाताले चैव मज्जिता। पुनरुद्धरिता तेन वाराहेणैकङ्गिणा॥<br><br>5336: युधिष्ठिर उवाच भगवन् विस्तरेणेमां कथां कथय तत्त्वतः। कथं तेन सुरेशेन नष्टा वसुमती तदा॥<br><br>5337: योजनानां शतं ब्रह्मन् पुनरुद्धरिता तदा। केन चैव प्रकारेण जगतोधरणीध्रुवा॥<br><br>5338: शिवा देवी महाभागा सर्वसस्यप्ररोहिणी। कस्य चैव प्रभावाद्धि योजनानां शतं गता॥<br><br>5339: केन तद् वीर्यसर्वस्वं दर्शितं परमात्मनः। एतत् सर्वं यथातत्त्वमिच्छामि द्विजसत्तम। श्रोतुं विस्तरशः सर्वं त्वं हि तस्य प्रतिश्रयः॥<br><br>5340: लोमश उवाच यत् तेऽहं परिपृष्टोऽस्मि कथामेतां युधिष्ठिर। तत् सर्वमखिलेनेह श्रूयतां मम भाषतः॥<br><br>5341: पुरा कृतयुगे तात वर्तमाने भयंकरे। यमत्वं कारयामास आदिदेवः पुरातनः॥<br><br>5342: यमत्वं कुर्वतस्तस्य देवदेवस्यधीमतः। न तत्र म्रियते कश्चिज्जायते वा तथाप्युत॥<br><br>5343: वर्धन्ते पक्षिसंघाश्च तथा पशुगवेडकम्। गवांश्वं च मृगाश्चैव सर्वे ते पिशिताशनाः॥<br><br>5344: तथा पुरुषशार्दूल मानुषाश्च परंतप। सहस्रशो ह्ययुतशो वर्धन्ते सलिलं यथा। ॥<br><br>5345: एतस्मिन् संकुले तात वर्तमाने भयंकरे। अतिभाराद् बसुमती योजनानां शतं गता॥<br><br>5346: सा वै व्यथतसर्वाङ्गी भारेणाक्रान्तचेतना। नारायणं वरं देवं प्रपन्ना शरणं गता॥<br><br>5347: पृथिव्युवाच भगवंस्त्वत्प्रसादाद्धि तिष्ठेयं सुचिरं त्विह। भारेणास्मि समाक्रान्ता न शक्नोमि स्म वर्तिमुम्॥<br><br>5348: ममेमं भगवन् भारं व्यपनेतुं त्वमर्हसि। शरणागतास्मि ते देव प्रसादं कुरु मे विभो॥<br><br>5349: तस्यास्तद् वचनं श्रुत्वा भगवानक्षरः प्रभुः। प्रोवाच वचनं हृष्टः श्रव्याक्षरसमीरितम्॥<br><br>5350: विष्णुरुवाच न ते महि भयं कार्यं भारार्ते वसुधारिणि। अहमेवं तथा कुर्मि यथा लघ्वी भविष्यसि॥<br><br>5351: लोमश उवाच स तां विसर्जयित्वा तु वसुधां शैलकुण्डलाम्। ततो वराहः संवृत्त एकशृङ्गो महाद्युतिः॥<br><br>5352: रक्ताभ्यां नयनाभ्यां तु भयमुत्पादयन्निव। धूमं च ज्वलयल्ल्क्ष्म्या तत्र देशे व्यवर्धत॥<br><br>5353: स गृहीत्वा वसुमती शृङ्गेणेकेन भास्वता। योजनानां शतं वीर समुद्धरति सोऽक्षरः॥<br><br>5354: तस्यां चोद्धार्यमाणायां संक्षोभः समजायत। देवाः संक्षुभिताः सर्वे ऋषयश्च तपोधनाः॥<br><br>5355: हाहाभूतमभूत् सर्वं त्रिदिवं व्योम भूस्तदा। न पर्य वस्थितः कश्चिद् देवो वा मानुषोऽपि वा॥<br><br>5356: ततो ब्राह्मणामासीनं ज्वलमानमिव श्रिया। देवाः सर्षिगणाश्चैव उपतस्थुरनेकशः॥<br><br>5357: उपसर्प्य च देवेशं ब्रह्माणं लोकसाक्षिकम्। भूत्वा प्राञ्जलयः सर्वे वाक्यमुच्चारयंस्तदा। ॥<br><br>5358: लोकाः संक्षुभिताः सर्वे व्याकुलं च चराचरम्। समुद्राणां च संक्षोभस्त्रिदशेश प्रकाशते। ॥<br><br>5359: सैषा वसुमती कृत्स्ना योजनानां शतं गता। किमेतद् किं प्रभावेण येनेदं व्याकुलं जगत्। आख्यातु नो भवाशीघ्रं विसंज्ञाः स्मेह सर्वशः॥<br><br>5360: ब्रह्मोवाच असुरेभ्यो भयं नास्ति युष्माकं कुत्रचित् क्वचित्। श्रूयतां यत्कृतेष्वेष संक्षोभो जायतेऽमराः॥<br><br>5361: योऽसौ सर्वत्रगः श्रीमानक्षरात्मा व्यवस्थितः। तस्य प्रभावात् संक्षोभस्त्रिदिवस्य प्रकाशते॥<br><br>5362: यैषा वसुमती कृत्स्ना योजनानां शतं गता। समुद्धता पुनस्तेन विष्णुना परमात्मना। ॥<br><br>5363: तस्यामुद्धार्यमाणायां संक्षोभः समजायत। एवं भवन्तो जानन्तु छिद्यतां संशयश्च वः॥<br><br>5364: देवा ऊचुः क्व तद् भूतं वसुमती समुद्धरति हृष्टवत्। तं देशं भगवन् ब्रूहि तत्र यास्यामहे वयम्॥<br><br>5365: ब्रह्मोवाच हन्त गच्छत भद्रं वो नन्दने पश्यत स्थितम्। एषोऽत्र भगवाश्रीमान् सुपर्णः सम्प्रकाशते॥<br><br>5366: वाराहेणैव रूपेण भगवॉल्लोकभावनः। कालानल इवाभाति पृथिवीतलमुद्धरम्॥<br><br>5367: एतस्योरसि सुव्यक्तं श्रीवत्समभिराजते। पश्यध्वं विबुधाः सर्वे भूतमेतदनामयम्॥<br><br>5368: लोमश उवाच ततो दृष्ट्वा महात्मानं श्रुत्वा चामन्त्र्य चामराः। पितामहं पुरस्कृत्य जग्मुर्देवा यथागतम्॥<br><br>5369: वैशम्पायन उवाच श्रुत्वा तु तां कथां सर्वे पाण्डवा जनमेजय। लोमशादेशितेनाशु पथा जग्मुः प्रहृष्टवत्॥<br><br>5370: वैशम्पायन उवाच ते शूरास्ततधन्वानस्तूणवन्तः समार्गणाः। बद्धगोधाङ्गलित्राणाः खड्गवन्तोऽमितौजसः॥<br><br>5371: परिगृह्य द्विजश्रेष्ठाज्येष्ठाः सर्वधनुष्मताम्। पाञ्चालीसहिता राजन् प्रययुर्गन्धमादनम्॥<br><br>5372: सरांसि सरितश्चैव पर्वतांश्च वनानि च। वृक्षांश्च बहुलच्छायान् ददृशुगिरिमूर्धनि॥<br><br>5373: नित्यपुष्पफलान् देशान् देवर्षिगणसेवितान्। आत्मन्यात्मानमाधाय वीरा मूलफलाशिनः॥<br><br>5374: चेरुरुच्चावचाकारान् देशान् विषमसंकटान्। पश्यन्तो मृगजातानि बहूनि विविधानि च॥<br><br>5375: ऋषिसिद्धामरयुतं गन्धर्वाप्सरसां प्रियम्। विविशुस्ते महात्मानः किन्नराचरितं गिरिम्॥<br><br>5376: प्रविशत्स्वथ वीरेषु पर्वतं गन्धमादनम्। चण्डवातं महद् वर्ष प्रादुरासीत् विशाम्पते। ॥<br><br>5377: ततो रेणुः समुद्भूतः सपत्रबहुलो महान्। पृथिवीं चान्तरिक्षं च द्यां चैव सहसाऽऽवृणोत्॥<br><br>5378: न स्म प्रज्ञायते किंचिदावृते व्योम्नि रेणुना। न चापि शेकुस्तत् कर्तुमन्योन्यस्याभिभाषणम्॥<br><br>5379: न चापश्यंस्ततोऽन्योन्यं तमसावृतचक्षुषः। आकृष्यमाणा वातेन साश्मचूर्णेन भारत॥<br><br>5380: दुमाणां वातभग्नानां पततां भूतलेऽनिशम्। अन्येषां च महीजानां शब्दः समभवन्महान्॥<br><br>5381: द्यौः स्वित् पतति किं भूमिर्दीर्यते पर्वतो नु किम्। इति ते मेनिरे सर्वे पवनेनापि मोहिताः॥<br><br>5382: ते पथानन्तरान् वृक्षान् वल्मीकान् विषमाणि च। पाणिभिः परिमार्गन्तो भीता वायोर्निलिल्यिरे॥<br><br>5383: ततः कार्मुकमादाय भीमसेनो महाबलः। कृष्णामादाय संगम्य तस्थावाश्रित्य पादपम्॥<br><br>5384: धर्मराजश्चधौम्यश्च निलिल्याते महावने। अग्निहोत्राण्युपादाय सहदेवस्तु पर्वते॥<br><br>5385: नकुलो ब्राह्मणाश्चान्ये लोमशश्च महातपाः। वृक्षानासाद्य संत्रस्तास्तत्र तत्र निलिल्यिरे॥<br><br>5386: मन्दीभूते तु पवने तस्मिन् रजसि शाम्यति। महद्भिर्जलधारौघैर्वर्षमभ्याजगाम ह॥<br><br>5387: भृशं चटचटाशब्दो वज्राणां क्षिप्यतामिव। ततस्ताश्चञ्चलाभासश्चेरुरभ्रेषु विद्युतः॥<br><br>5388: ततोऽश्मसहिताधाराः संवृण्वन्त्यः समन्ततः। प्रपेतुरनिशं तत्र शीघ्रवातसमीरिताः॥<br><br>5389: तत्र सागरागा ह्यापः कीर्यमाणाः समन्ततः। प्रादुरासन् सकलुषाः फेनवत्यो विशाम्पते। ॥<br><br>5390: वहन्त्यो वारि बहुलं फेनोडुपपरिप्लुतम्। परिसस्रुर्महाशब्दाः प्रकर्षन्त्यो महीरुहान्॥<br><br>5391: तस्मिन्नुपरते शब्दे वाते च समतां गते। गते ह्यम्भसि निम्नानि प्रादुर्भूते दिवाकरे॥<br><br>5392: निर्जग्मुस्ते शनैः सर्वे समाजग्मुश्च भारत। प्रतस्थिरे पुनर्वीराः पर्वतं गन्धमादनम्॥<br><br>5393: वैशम्पायन उवाच क्रोशमानं प्रयातेषु पाण्डवेषु महात्मसु। पद्भ्यामनुचिता गन्तुं द्रौपदी समुपाविशत्॥<br><br>5394: श्रान्ता दुःखपरीता च वातवर्षेण तेन च। सौकुमार्याच्च पाञ्चाली सम्मुमोह तपस्विनी॥<br><br>5395: सा कम्पमाना मोहेन बाहुभ्यामसितेक्षणा। वृत्ताभ्यामनुरूपाभ्यामूरू समवलम्बत॥<br><br>5396: आलम्बमाना सहितावूरू गजकरोपमौ। पपात सहसा भूमौ वेपन्ती कदली यथा॥<br><br>5397: तां पतन्तीं वरारोहां भज्यमानां लतामिव। नकुलः समभिद्रुत्य परिजग्राह वीर्यवान्॥<br><br>5398: नकुल उवाच राजन् पञ्चालराजस्य सुतेयमसितेक्षणा। श्रान्ता निपतिता भूमौ तामवेक्षस्व भारत॥<br><br>5399: अदुःखार्हा परं दुःखं प्राप्तेयं मृदुगामिनी। आश्वासय महाराज तामिमां श्रमकर्शिताम्॥<br><br>5400: वैशम्पायन उवाच राजा तु वचनात् तस्य भृशं दुःखसमन्वितः। भीमश्च सहदेवश्च सहसा समुपाद्रवन्॥<br><br>5401: तामवेक्ष्य तु कौन्तेयो विवर्णवदनां कृशाम्। अङ्कमानीयधर्मात्मा पर्यदेवयदातुरः॥<br><br>5402: युधिष्ठिर उवाच कथं वेश्मसु गुप्तेषु स्वास्तीर्णशयनोचिता। भूमौ निपतिता शेते सुखार्दा वरवर्णिनी॥<br><br>5403: सुकुमारौ कथं पादौ मुखं च कमलप्रभम्। मत्कृतेऽद्य वरार्हायाः श्यामतां समुपागतम्॥<br><br>5404: किमिदं द्यूतकामेन मया कृतमबुद्धिना। आदाय कृष्णां चरता वने मृगगणायुते॥<br><br>5405: सुखं प्राप्स्यसि कल्याणि पाण्डवान् प्राप्य वै पतीन्। इति दुपदराजेन पित्रा दत्ताऽऽयतेक्षणा॥<br><br>5406: तत् सर्वमनवाप्येयं श्रमशोकाध्वकर्शिता। शेते निपतिता भूमौ पापस्य मम कर्मभिः॥<br><br>5407: वैशम्पायन उवाच तथा लालप्यमाने तुधर्मराजे युधिष्ठिरे। धौम्यप्रभृतयः सर्वे तत्राजग्मुर्द्विजोत्तमाः॥<br><br>5408: ते समाश्वासयामासुराशीर्भिश्चाप्यपूजयन्। रक्षोघ्नांश्च तथा मन्त्राओपुश्चक्रुश्च ते क्रियाः॥<br><br>5409: पठ्यमानेषु मन्त्रेषु शान्त्यर्थं परमर्षिभिः। स्पृश्यमाना करैः शीतैः पाण्डवैश्च मुहुर्मुहुः॥<br><br>5410: सेव्यमाना च शीतेन जलमिश्रेण वायुना। पाञ्चाली सुखमासाद्य लेभे चेतः शनैः शनैः॥<br><br>5411: परिगृह्य च तां दीनां कृष्णामजितनसंस्तरे। पार्था विश्रामयामासुर्लब्धसंज्ञां तपस्विनीम्॥<br><br>5412: तस्या यमौ रक्ततलौ पादौ पूजितलक्षणौ। कराभ्यां किणजाताभ्यां शनकैः संववाहतुः॥<br><br>5413: पर्याश्वासयदप्येनांधर्मराजो युधिष्ठिरः। उवाच च कुरश्रेष्ठो भीमसेनमिदं वचः॥<br><br>5414: बहवः पर्वता भीम विषमः हिमदुर्गमाः। तेषु कृष्णा महाबाहो कथं नु विचंरिष्यति॥<br><br>5415: भीमसेन उवाच त्वां राजन् राजपुत्रीं च यमौ च पुरुषर्षभ। स्वयं नेष्यामि राजेन्द्र मा विषादे मनः कृथाः॥<br><br>5416: हैडिम्बाश्च महावीर्यो विहगो मद्बलोपमः। वहेदनघ सर्वान्नो वचनात् ते घटोत्कचः॥<br><br>5417: वैशम्पायन उवाच अनुज्ञातोधर्मराज्ञा पुत्रं सस्मार राक्षसम्। घटोत्कचस्तुधर्मात्मा स्मृतमात्रः पितुस्तदा॥<br><br>5418: कृताञ्जलिरुपातिष्ठदभिवाद्याथ पाण्डवान्। ब्राह्मणांश्च महाबाहुः स च तैरभिनन्दितः॥<br><br>5419: उवाच भीमसेनं स पितरं भीमविक्रमम्। स्मृतोऽस्मि भवता शीघ्रं शुश्रूषुरहमागतः॥<br><br>5420: आज्ञापय महाबाहो सर्वं कर्तास्म्यसंशयम्। तच्छ्रुत्वा भीमसेनस्तु राक्षसं परिषस्वजे॥<br><br>5421: युधिष्ठिर उवाच धर्मज्ञों बलवाञ्शूरः सत्यो राक्षसपुङ्गवः। भक्तोऽस्मानौरसः पुत्रो भीम गृहणातु मा चिरम्॥<br><br>5422: तव भीम सुतेनाहमतिभीमपराक्रम। अक्षतः सह पाञ्चाल्या गच्छेयं गन्धमादनम्॥<br><br>5423: वैशम्पायन उवाच भ्रातुर्वचनमाज्ञाय भीमसेनो घटोत्कचम्। आदिदेश नरव्याघ्रस्तनयं शत्रुकर्शनम्॥<br><br>5424: भीमसेन उवाच हैडिम्बेय परिश्रान्ता तव मातापराजित। त्वं च कामगमस्तात बलवान् वह तां खग॥<br><br>5425: स्कन्धमारोप्य भद्रं ते मध्येऽस्माकं विहायसा। गच्छ नीचिकया गत्या यथा चैनां न पीडयेः॥<br><br>5426: घटोत्कच उवाच धर्मराजं चधौम्यं च कृष्णां च यमजौ तथा। एकोऽप्यहमलं वोढुं किमुताद्य सहायवान्। ॥<br><br>5427: अन्ये च शतशः शूरा विहङ्गाः कामरूपिणः। सर्वान् वो ब्राह्मणैः सार्धं वक्ष्यन्ति सहितानघ॥<br><br>5428: एवमुक्त्वा ततः कृष्णामुवाह स घटोत्कचः। पाण्डूनां मध्यगो वीरः पाण्डवानपि चापरे॥<br><br>5429: लोमशः सिद्धमार्गेण जगामानुपमद्युतिः। स्वेनैव स प्रभावेण द्वितीय इव भास्करः॥<br><br>5430: ब्राह्मणांश्चापि तान् सर्वान् समुपादाय राक्षसाः। नियोगाद् राक्षसेन्द्रस्य जग्मुर्भीमपराक्रमाः॥<br><br>5431: एवं सुरमणीयानि वनान्युपवनानि च। आलोकयन्तस्ते जग्मुर्विशालां बदरी प्रति॥<br><br>5432: ते त्वाशुगतिभिर्वीरा राक्षसैस्तैर्महाजवैः। उह्यमाना ययुः शीघ्रं दीर्घमध्वानमल्पवत्॥<br><br>5433: देशान् म्लेच्छजनाकीर्णान् नानारत्नाकरायुतान्। ददृशुर्गिरि पादांश्च नानाधातुसमाचितान्॥<br><br>5434: विद्याधरसमाकीर्णान् युतान् वानरकिन्नरैः। तथा किंपुरुषैश्चैव गन्धर्वैश्च समन्ततः॥<br><br>5435: मयूरैश्चमरैश्चैव वानरै रुरुभिस्तथा। वराहैर्गवयैश्चैव महिषैश्च समावृतान्॥<br><br>5436: नदीजालसमाकीर्णान् नानापक्षियुतान् बहून्। नानाविधमृगैर्जुष्टान् वानरैश्चोपशोभितान्॥<br><br>5437: समदैश्चापि विहगैः पादपैरन्वितास्तथा। तेऽवतीर्य बहून् देशानुत्तमच्छिसमन्वितान्॥<br><br>5438: ददृशुर्विविधाश्चर्यं कैलास पर्वतोत्तमम्। तस्याभ्याशे तु ददृशुर्नरनारायणाश्रमम्॥<br><br>5439: उपेतं पापैर्दिव्यैः सदापुष्पफलोपगैः। ददृशुस्तां च बदरी वृत्तस्कन्धां मनोरमाम्॥<br><br>5440: स्निग्धामविरलच्छायां श्रिया परमया युताम्। पत्रैः स्निग्धैरविरलैरुपेतां मृदुभिः शुभाम्॥<br><br>5441: विशालशाखा विस्तीर्णामतिद्युतिसमन्विताम्। फलैरुपचितैर्दिव्यैराचितां स्वादुभि शम्॥<br><br>5442: मधुस्रवैः सदा दिव्यां महर्षिगणसेविताम्। मदप्रमुदितैर्नित्यं नानाद्विजगणैर्युताम्॥<br><br>5443: अदंशमशके देशे बहुमूलफलोदके। नीलशाद्वलसंच्छन्ने देवगन्धर्वसेविते॥<br><br>5444: सुसमीकृतभूभागे स्वभावविहिते शुभे। जातां हिममृदुस्पर्शे देशेऽपहतकण्टके॥<br><br>5445: तामुपेत्य महात्मानः सह तैर्ब्राह्मणर्षभैः। अवतेरुस्ततः सर्वे राक्षसस्कन्धतः शनैः॥<br><br>5446: ततस्तमाश्रमं रम्यं नरनारायणाश्रितम्। ददृशुः पाण्डवा राजन् सहिता द्विजपुङ्गवैः॥<br><br>5447: तमसा रहितं पुण्यमनामृष्टं रवेः करैः। क्षुत्तृट्शीतोष्णदोषैश्च वर्जितं शोकनाशनम्॥<br><br>5448: महर्षिगणसम्बाधं ब्राह्म या लक्ष्या समन्वितम्। दुष्प्रवेशं महाराज नरैर्धर्मबहिष्कृतैः॥<br><br>5449: बलिहोमार्चितं दिव्यं सुसम्मृष्टानुलेपनम्। दिव्यपुष्योपहारैश्च सर्वतोऽभिविराजितम्॥<br><br>5450: विशालैरग्निशरणैः उम्भाण्डैराचितं शुभैः। महद्भिस्तोयकलशैः कठिनैश्चोपशोभितम्॥<br><br>5451: शरण्यं सर्वभूतानां ब्रह्मघोषनिनादितम्। दिव्यमाश्रयणीयं तमाश्रमं श्रमनाशनम्॥<br><br>5452: श्रिया युतमनिर्देश्यं देवचर्योपशोभितम्। फलमूलाशनैर्दान्तैश्चारुकृष्णाजिनाम्बरैः॥<br><br>5453: सूर्यवैश्वानरसमैस्तपसा भावितात्मभिः। महर्षिभिर्मोक्षपरैर्यतिभिर्नियतेन्द्रियैः॥<br><br>5454: ब्रह्मभूतैर्महाभागैरुपेतं ब्रह्मवादिभिः। सोऽभ्यगच्छन्महातेजास्तानृषीन् प्रयतः शुचिः॥<br><br>5455: भ्रातृभिः सहितोधीमान्धर्मपुत्रो युधिष्ठिरः। दिव्यज्ञानोपपन्नास्ते दृष्ट्वा प्राप्तं युधिष्ठिरम्॥<br><br>5456: अभ्यगच्छन्त सुप्रीताः सर्व एव महर्षयः। आशीर्वादान् प्रयुञ्जानाः स्वाध्यायनिरता भृशम्॥<br><br>5457: प्रीतास्ते तस्य सत्कारं विधिना पावकोपमाः। उपाजहुश्च सलिलं पुष्पमूलफलं शुचि॥<br><br>5458: स तैः प्रीत्याथ सत्कारमुपनीतं महर्षिभिः। प्रयतः प्रतिगृह्याथधर्मराजो युधिष्ठिरः॥<br><br>5459: तं शक्रसदनप्रख्यं दिव्यगन्धं मनोरमम्। प्रीतः स्वर्गापमं पुण्यं पाण्डवः सह कृष्णया॥<br><br>5460: विवेश शोभया युक्तं भ्रातृभिश्च सहानघ। ब्राह्मणैर्वेदवेदाङ्गपारगैश्च सहस्रशः॥<br><br>5461: तत्रापश्यतधर्मात्मा देवदेवर्षिपूजितम्। । नरनारायणस्थानं भागीरथ्योपशोभितम्॥<br><br>5462: पश्यन्तस्ते नरव्याघ्रा रेमिरे तत्र पाण्डवाः। मधुस्रवफलं दिव्यं ब्रह्मर्षिगणसेवितम्॥<br><br>5463: तदुपेत्य महात्मानस्तेऽवसन् ब्राह्मणैः सह। मुदा युक्ता महात्मानो रेमिरे तत्र ते तदा॥<br><br>5464: आलोकयन्तो मैनाकं नानाद्विजगणायुतम्। हिरण्यशिखरं चैव तच्च बिन्दुसरः शिवम्॥<br><br>5465: तस्मिन् विहरमाणाश्च पाण्डवाः सह कृष्णया। मनोज्ञे काननवरे सर्वर्तुकुसुमोज्ज्वले॥<br><br>5466: पादपैः पुष्पविकचैः फलभारावनामिभिः। शोभिते सर्वतो रम्यैः पुंस्कोकिलगणायुतैः॥<br><br>5467: स्निग्धपत्रैरविरलैः शीतच्छायैर्मनोरमैः। सरांसि च विचित्राणि प्रसन्नसलिलानि च॥<br><br>5468: कमलैः सोत्पलैश्चैव भ्राजमानानि सर्वशः। पश्यन्तश्चारुरूपाणि रेमिरे तत्र पाण्डवाः॥<br><br>5469: पुण्यगन्धःसुखस्पर्शो ववौ तत्र समीरणः। ह्लादयन् पाण्डवान् सर्वान् द्रौपद्या सहितान् प्रभो॥<br><br>5470: भागीरथी सुतीर्थां च शीतां विमलपङ्कजाम्। मणिप्रवालप्रस्तारां पादपैरुपशोभिताम्॥<br><br>5471: दिव्यपुष्पसमाकीर्णां मनःप्रीतिविवर्धिनीम्। वीक्षमाणा महात्मानो विशाला बदरीमनु॥<br><br>5472: तस्मिन् देवर्षिचरिते देशे परमदुर्गमे। भागीरथीपुण्यजले तर्पयांचक्रिरे तदा॥<br><br>5473: देवानृषींश्च कौन्तेयाः परमं शौचमास्थिताः। तत्र ते तर्पयन्तश्च जपन्तश्च कुरूद्वहाः॥<br><br>5474: ब्राह्मणैः सहिता वीरा ह्यवसन् पुरुषर्षभाः। कृष्णायास्तत्र पश्यन्तः क्रीडितान्यमरप्रभाः। विचित्राणि नरव्याघ्रा रेमिरे तत्र पाण्डवाः॥<br><br>5475: वैशम्पायन उवाच तत्र ते पुरुषव्याघ्राः परमं शौचमास्थिताः। षड्रात्रमवसन् वीराधनंजयदिदृक्षवः॥<br><br>5476: ततः पूर्वोत्तरे वायुः प्लवमानो यदृच्छया। सहस्रपत्रमर्काभं दिव्यं पद्ममुपाहरत्॥<br><br>5477: तदवैक्षत पाञ्चाली दिव्यगन्धं मनोरमम्। अनिलेनाहृतं भूमौ पतितं जलजं शुचि॥<br><br>5478: तच्छुभा शुभमासाद्य सौगन्धिकमनुत्तमम्। अतीव मुदिता राजन् भीमसेनमथाब्रवीत्॥<br><br>5479: पश्य दिव्यं सुरुचिरं भीम पुष्पमनुत्तमम्। गन्धसंस्थानसम्पन्नं मनसो मम नन्दनम्॥<br><br>5480: इदं चधर्मराजाय प्रदास्यामि परंतप। हरेदं मम कामाय काम्यके पुनराश्रमे॥<br><br>5481: यदि तेऽहं प्रिया पार्थ बहूनीमान्युपाहर। तान्यहं नेतुमिच्छामि काम्यकं पुनराश्रमम्॥<br><br>5482: एवमुक्त्वा शुभापाङ्गी भीमसेननिन्दिता। जगाम पुष्यमादायधर्मराजाय तत् तदा॥<br><br>5483: अभिप्रायं तु विज्ञाय महिष्याः पुरुषर्षभः। प्रियायाः प्रियकामः स प्रायाद् भीमो महाबलः॥<br><br>5484: वातं तमेवाभिमुखो यतस्तत् पुष्पमागतम्। आजिहीर्षुर्जगामाशु स पुष्पाण्यपराण्यपि॥<br><br>5485: रुक्मपृष्ठंधनुर्गृह्य शरांश्चाशीविषोपमान्। मृगराडिव संक्रुद्धः प्रभिन्न इव कुञ्जरः॥<br><br>5486: ददृशुः सर्वभूतानि महाबाणधनुर्धरम्। न ग्लानि च वैकलव्यं न भयं न च सम्भ्रमः॥<br><br>5487: कदाचिज्जुषते पार्थमात्मजं मातरिश्वनः। द्रौपद्याः प्रियमन्विच्छन् स बाहुबलमाश्रितः॥<br><br>5488: व्यपेतभयसम्मोहः शैलमभ्यपतद् बली। स ते द्रुमलतागुल्मच्छन्नं नीलशिलातलम्॥<br><br>5489: गिरि चचारारिहरः किन्नराचरितं शुभम्। नानावर्णधरैश्चित्रंधातुदुममृगाण्डजैः॥<br><br>5490: सर्वभूषणसम्पूर्ण भूमेर्भुजमिवोच्छ्रितम्। सर्वत्र रमणीयेषु गन्धमादनसानुषु॥<br><br>5491: सक्तचक्षुरभिप्रायान् हृदयेनानुचिन्तयन्। पुस्कोकिलनिनादेषु षट्पदाचरितेषु च। ॥<br><br>5492: बद्धश्रोत्रमनश्चक्षुर्जगामामितविक्रमः। आजिघ्रन् स महातेजाः सर्वर्तुकुसुमोद्भवम्॥<br><br>5493: गन्धमुद्धतमुद्दामो वने मत्त इव द्विपः। वीज्यमानः सुपुण्येन नानाकुसुमगन्धिना॥<br><br>5494: पितुः संस्पर्शशीतेन गन्धमादनवायुना। ह्रियमाणश्रमः पित्रा सम्प्रहृष्टतनूरुहः॥<br><br>5495: स यक्षगन्धर्वसुरब्रह्मर्षिगणसेवितम्। विलोकयामास तदा पुष्पहेतोररिदमः॥<br><br>5496: विषमच्छदैरचितैरनुलिप्त इवाङ्गुलैः। वलिभिर्धातुविच्छेदैः काञ्चनाञ्जनराजतैः। सपक्षमिव नृत्यन्तं पार्श्वलग्नैः पयोधरैः॥<br><br>5497: मुक्ताहारैरिव चितं च्युतैः प्रस्रवणोदकैः। अभिरामदरीकुञ्जनिर्झरोदककन्दरम्॥<br><br>5498: अप्सरोनूपुररवैः प्रनृत्तवरबर्हिणम्। दिग्वारणविषाणग्रैर्घष्टोपलशिलातलम्॥<br><br>5499: स्रस्तांशुकमिवाक्षोभ्यैर्निम्नगानिः सृतैर्जलैः। सशष्पकवलैः स्वस्थैदूरपरिवर्तिभिः॥<br><br>5500: भयानभिज्ञैर्हरिणैः कौतूहलनिरीक्षितः। चालयन्नुरुवेगेन लताजालान्यनेकशः॥<br><br>5501: आक्रीडमानो हृष्टात्मा श्रीमान् वायुसुतो ययौ। प्रियामनोरथं कर्तुमुद्यतश्चारुलोचनः॥<br><br>5502: प्रांशु कनकवर्णाभः सिंहसंहननो युवा। मत्तवारणविक्रान्तो मत्तवारणवेगवान्॥<br><br>5503: मत्तवारणताम्राक्षो मत्तवारणवारणः। प्रियपार्थोपविष्टाभिर्व्यावृत्ताभिर्विचेष्टितैः॥<br><br>5504: यक्षगन्धर्वयोषाभिरदृश्याभिर्निरीक्षितः। नवावतारो रूपस्य विक्रीडनिव पाण्डवः॥<br><br>5505: चचार रमणीयेषु गन्धमादनसानुषु। संस्मरन् विविधान् क्लेशान् दुर्योधनकृतान् बहून्। । द्रौपद्या वनवासिन्याः प्रियं कर्तुं समुद्यतः। सोऽचिन्तयद् गते स्वर्गमर्जुने मयि चागते॥<br><br>5506: पुष्पहेतोः कथं त्वार्यः करिष्यति युधिष्ठिरः। स्नेहान्नरवरो नूनमविश्वासाद् बलस्य च॥<br><br>5507: नकुलं सहदेवं च न मोक्ष्यति युधिष्ठिरः। कथं तु कुसुमावाप्तिः स्याच्छीघ्रमिति चिन्तयन्। । ३४। प्रतस्थे नरशार्दूलः पक्षिराडिव वेगितः। सज्जमानमनोदृष्टिः फुल्लेषु गिरिसानुषु॥<br><br>5508: द्रौपदीवाक्यपाथेयो भीमः शीघ्रतरं ययौ। कम्पयन् मेदिनी पद्भ्यां निर्घात इव पर्वसु॥<br><br>5509: त्रासयन् गजयूथानि वातरंहा वृकोदरः। सिंहव्याघ्रमृगांश्चैव मर्दयानो महाबलः॥<br><br>5510: उन्मूलयन् महावृक्षान् पोथयंस्तरसा बली। लतावल्लीश्च वेगेन विकर्षन् पाण्डुनन्दनः। उपर्युपरि शैलाग्रमारुरुक्षुरिव द्विपः॥<br><br>5511: विनर्दमानोऽतिभृशं सविधुदिव तोयदः। तेन शब्देन महता भीमस्य प्रतिबोधिता:॥<br><br>5512: गुहां संतत्यजुर्व्याघ्रो निलिल्युर्वनवासिनः। समुत्पेतुः खगास्त्रस्ता मृगयूथानि दुद्रुवुः॥<br><br>5513: ऋक्षाश्चोत्ससृजुर्वृक्षांस्तत्यजुर्हरयो गुहाम्। व्यजृम्भन्त महासिंहा महिषाश्चावलोकयन्॥<br><br>5514: तेन वित्रासिता नागाः करेणुपरिवारिताः। तद् वनं स परित्यज्य जग्मुरन्यन्महावनम्॥<br><br>5515: वराहमृगसंघाश्च महिषाश्च वनेचराः। व्याघ्रगोमायुसंघाश्च प्रणेदुर्गवयैः सह। ॥<br><br>5516: रथाङ्गसाह्वदात्यूहा हंसकारण्डवप्लवा:। शुकाः पुंस्कोकिला: क्रौञ्चा विसंज्ञा भेजिरे दिशः॥<br><br>5517: तथान्ये दर्पिता नागा: करेणुशरपीडिताः। सिंहव्याघ्राश्च संक्रुद्धा भीमसेनमथाद्रवन्॥<br><br>5518: शकृन्मूत्रं च मुञ्चानां भयविभ्रान्तमानसाः। व्यादितास्या महारौद्रा व्यनदन् भीषणान् रवान्॥<br><br>5519: ततो वायुसुतः क्रोधात् स्वबाहुबलमाश्रितः। गजेनान्यान् गजाञ्छ्रीमान् सिंहं सिंहेन वा विभुः। । ४७। तलप्रहारैरन्यांश्च व्यहनत् पाण्डवो बली। ते वध्यमाना भीमेन सिंहव्याघ्रतरक्षवः॥<br><br>5520: भयाद् विससृजुर्भीमं शकृन्मूत्रं च सुनुवुः। प्रविवेश ततः क्षिप्रं तानपास्य महाबलः॥<br><br>5521: वनं पाण्डुसुतः श्रीमाञ्छब्देनापूरयन् दिशः। अथापश्यन्महाबाहुर्गन्धमादनसानुषु॥<br><br>5522: सुरम्यं कदलीषण्ड बहुयोजनविस्तृतम्। तमभ्यगच्छद् वेगेन क्षोभयिष्यन् महाबलः॥<br><br>5523: महागज इवास्रावी प्रभञ्जन् विविधान् दुमान्। उत्पाट्य कदलीस्तम्भान् बहुतालसमुच्छ्यान्॥<br><br>5524: चिक्षेप तरसा भीमः समन्ताद् बलिनां वरः। विनदन् सुमहातेजा नृसिंह इव दर्पितः॥<br><br>5525: ततः सत्त्वान्युपाक्रामद् बहूनि सुमहान्ति च। रुरुवानर सिंहांश्च महिषांश्च जलाशयान्। ॥<br><br>5526: तेन शब्देन चैवाथ भीमसेनरवेण च। वनान्तरगताश्चापि वित्रेसुगपक्षिणः॥<br><br>5527: तं शब्द सहसा श्रुत्वा मृगपक्षिसमीरितम्। जलार्द्रपक्षा विहगाः समुत्पेतुः सहस्रशः॥<br><br>5528: तानौदकान् पक्षिगणान् निरीक्ष्य भरतर्षभः। तानेवानुसरन् रम्यं ददर्श सुमहत् सरः॥<br><br>5529: काञ्चनैः कदलीषण्डैर्मन्दमारुतकम्पितैः। वीज्यमानमिवाक्षोभ्यं तीरात् तीरविसर्पिभिः॥<br><br>5530: तत् सरोऽथावतीर्याशु प्रभूतनलिनोत्पलम्। महागज इवोद्दामश्चिक्रीड बलवद् बली॥<br><br>5531: विक्रीड्य तस्मिन् सुचिरमुत्ततारामितद्युतिः। ततोऽध्यगन्तुं वेगेन तद् वनं बहुपादपम्॥<br><br>5532: दध्मौ च शङ्ख स्वनवत् सर्वप्राणेन पाण्डवः आस्फोटयच्च बलवान् भीमः संनादयन् दिशः॥<br><br>5533: तस्य शङ्खस्य शब्देन भीमसेनरवेण च। बाहुशब्देन चोग्रेण नदन्तीव गिरेगुहाः॥<br><br>5534: तं वज्रनिष्पेषसममास्फोटितमहारवम्। श्रुत्वा शैलगुहासुप्तैः सिंहैर्मुक्तो महास्वनः॥<br><br>5535: सिंहनादभयत्रस्तैः कुञ्जरैरपि भारत। मुक्तो विरावः सुमहान् पर्वतो येन पूरितः॥<br><br>5536: तं तु नादं ततः श्रुत्वा मुक्तं वारणपुङ्गवैः। भ्रातरं भीमसेनं तु विज्ञाय हनुमान् कपिः॥<br><br>5537: दिवंगमं रुरोधाथ मार्ग भीमस्य कारणात्। अनेन हि पथा मा वै गच्छेदिति विचार्य सः॥<br><br>5538: आस्त एकायने मार्गे कदलीषण्डमण्डिते। भ्रातुर्भोमस्य रक्षार्थं तं मार्गमवरुध्य वै॥<br><br>5539: मात्र प्राप्स्यति शापं वाधर्षणां वेति पाण्डवः। कदलीषण्डमध्यस्थो ह्येवं संचिन्त्य वानरः॥<br><br>5540: प्राजृम्भत महाकायो हनूमान् नाम वानरः। कदलीषण्डमध्यस्थो निद्रावशगतस्तदा॥<br><br>5541: जृम्भमाणः सुविपुलं शक्रध्वजमिवोच्छ्रितम्। आस्फोटयच्च लाडूलमिन्द्राशनिसमस्वनम्॥<br><br>5542: तस्य लाडूलनिनदं पर्वतः सुगुहामुखैः। उद्गारमिव गौर्नर्दनुत्ससर्ज समन्ततः॥<br><br>5543: लाङ्कलास्फोटशब्दाच्च चलितः स महागिरिः। विघूर्णमानशिखरः समन्तात् पर्यशीर्यत॥<br><br>5544: स लाडूलरवस्तस्य मत्तवारणनि:स्वनम्। अन्तर्धाय विचित्रेषु चचार गिरिसानुषु॥<br><br>5545: स भीमसेनस्तच्छ्रुत्त्वा सम्प्रहृष्टतनूरुहः। शब्दप्रभवमन्विच्छंश्चचार कदलीवनम्॥<br><br>5546: कदलीवनमध्यस्थमथ पीने शिलातले। ददर्श सुमहाबाहुर्वानराधिपति तदा॥<br><br>5547: विद्युत्सम्पातदुष्प्रेक्षं विद्युत्सम्पातपिङ्गलम्। विद्युत्सम्पातनिनदं विद्युत्सम्पातचञ्चलम्॥<br><br>5548: बाहुस्वस्तिकविन्यस्तपीनह्रस्वशिरोधरम्। स्कन्धभूयिष्ठकायत्वात् तनुमध्यकटीतटम्॥<br><br>5549: किंचिच्चाभुग्नशीर्षेण दीर्घरोमाञ्चितेन च। लाडूलेनोर्ध्वगतिनाध्वजेनेव विराजितम्॥<br><br>5550: ह्रस्वौष्ठं ताम्रजिह्वास्यं रक्तकणं चलद्धृवम्। विवृत्तदंष्ट्रादशनं शुक्लतीक्ष्णाग्रशोभितम्॥<br><br>5551: अपश्यद् वदनं तस्य रश्मिवन्तमिवोडुपम्। वदनाभ्यन्तरगतैः शुक्लैर्दन्तैरलंकृतम्॥<br><br>5552: केसरोत्करसम्मिश्रमशोकानामिवोत्करम्। हिरण्मयीनां मध्यस्थं कदलीनां महाद्युतिम्॥<br><br>5553: दीप्यमानेन वपुषा स्वर्चिष्मन्तमिवानलम्। निरीक्षन्तममित्रघ्नं लोचनैर्मधुपिङ्गलैः॥<br><br>5554: तं वानरवरंधीमानतिकायं महाबलम्। स्वर्गपन्थानमावृत्य हिमवन्तमिव स्थितम्॥<br><br>5555: दृष्ट्वा चैनं महाबाहुरेकं तस्मिन् महावने। अथोपसृज्य तरसा विभीर्भीमस्ततो बली॥<br><br>5556: सिंहनादं चकारोग्रं वज्राशनिसमं बली। तेन शब्देन भीमस्य वित्रेसुमंगपक्षिणः॥<br><br>5557: हनूमांश्च महासत्त्व ईषदुन्मील्य लोचने। दृष्ट्वा तमथ सावज्ञं लोचनैमधुपिङ्गलैः। स्मितेन चैनमासाद्य हनूमानिदमब्रवीत्॥<br><br>5558: हनूमानुवाच किमर्थं सरुजस्तेऽहं सुखसुप्तः प्रबोधितः। ननु नाम त्वया कार्या दया भूतेषु जानता॥<br><br>5559: वयंधर्मं न जानीमस्तिर्यग्योनिमुपाश्रिताः। नरास्तु बुद्धिसम्पन्ना दया कुर्वन्ति जन्तुषु॥<br><br>5560: रेषु कर्मसु कथं देहवाक्चित्तदूषिषु। धर्मघातिषु सज्जन्ते बुद्धिमन्तो भवद्विधाः॥<br><br>5561: न त्वंधर्म विजानासि बुधा नोपासितास्त्वया। अल्पबुद्धितया बाल्यादुत्सादयसि यन्मृगान्॥<br><br>5562: ब्रूहि कस्त्वं किमर्थं वा किमिदं वनमागतः। वर्जितं मानुषैर्भावैस्तथैव पुरुषैरपि॥<br><br>5563: क्व च त्वयाद्य गन्तव्यं प्रब्रूहि पुरुषर्षभ। अतः परमगम्योऽयं पर्वत: सुदुरारुहः॥<br><br>5564: विना सिद्धगति वीर गतिरत्र न विद्यते। देवलोकस्य मार्गोऽयमगम्यो मानुषैः सदा॥<br><br>5565: कारुण्यात् त्वामहं वीर वारयामि निबोध मे। नातः परं त्वया शक्यं गन्तुमाश्वसिहि प्रभो॥<br><br>5566: स्वागतं सर्वथैवेह तवाद्य मनुजर्षभ। इमान्यमृतकल्पानि मूलानि च फलानि च॥<br><br>5567: भक्षयित्वा निवर्तस्व मा वृथा प्राप्स्यसे वधम्। ग्राह्यं यदि वचो मह्यं हितं मनुजपुङ्गव॥<br><br>5568: वैशम्पायन उवाच एतच्छ्रुत्वा वचस्तस्य वानरेन्द्रस्यधीमतः। भीमसेनस्तदा वीरः प्रोवाचामित्रकर्षणः॥<br><br>5569: भीम उवाच को भवान् किं निमित्तं वा वानरं वपुरास्थितः। ब्राह्मणानन्तरो वर्णः क्षत्रियस्त्वां तु पृच्छति॥<br><br>5570: कौरवः सोमवंशीयः कुन्त्या गर्भेणधारितः। पाण्डवो वायुतनयो भीमसेन इति श्रुतः॥<br><br>5571: स वाक्यं कुरुवीरस्य स्मितेन प्रतिगृह्य तत्। हनूमान् वायुतनयो वायुपुत्रमभाषत। ॥<br><br>5572: हनूमानुवाच वानरोऽहं न ते मार्ग प्रदास्यामि यथेप्सितम्। साधु गच्छ निवर्तस्व मा त्वं प्राप्स्यसि वैशसम्॥<br><br>5573: भीमसेन उवाच वैशसं वास्तु यद्वान्यन्न त्वां पृच्छामि वानर। प्रयच्छ मार्गमुत्तिष्ठ मा मत्तः प्राप्स्यसे व्यथाम्॥<br><br>5574: हनूमानुवाच नास्ति शक्तिर्ममोत्थातुं व्याधिना क्लेशितो ह्यहम्। यद्यवश्यं प्रयातव्यं लवयित्वा प्रयाहि माम्॥<br><br>5575: भीम उवाच निर्गुणः परमात्मा तु देहं व्याप्यावतिष्ठते। तमहं ज्ञानविज्ञेयं नावमन्ये न लवये॥<br><br>5576: यद्यागमैर्न विद्यां च तमहं भूतभावनम्। क्रमेयं त्वां गिरि चैव हनूमानिव सागरम्॥<br><br>5577: हनूमानुवाच कएष हनुमान् नाम सागरो येन लवित्तः। पृच्छामि त्वां नरश्रेष्ठ कथ्यतां यदि शक्यते॥<br><br>5578: भीम उवाच भ्राता मम गुणश्लाघ्यो बुद्धिसत्त्वबलान्वितः। रामायणेऽतिविख्यातः श्रीमान् वानरपुङ्गवः॥<br><br>5579: रामपत्नीकृते येन शतयोजनविस्तृतः। सागर: प्लवगेन्द्रेण क्रमेणैकेन लवित्तः॥<br><br>5580: स मे भ्राता महावीर्यस्तुल्योऽहं तस्य तेजसा। बले पराक्रमे युद्धे शक्तोऽहं तव निग्रहे॥<br><br>5581: उत्तिष्ठ देहि मे मार्ग पश्य चाद्य पौरुषम्। मच्छासनमकुर्वाणं त्वां वा नेष्ये यमक्षयम्॥<br><br>5582: मे वैशम्पायन उवाच विज्ञाय तं बलोन्मत्तं बाहुवीर्येण दर्पितम्। हृदयेनावहस्यैनं हनूमान् वाक्यमब्रवीत्॥<br><br>5583: हनूमानुवाच प्रसीद नास्ति मे शक्तिरुत्थातुं जरयानघ। ममानुकम्पया त्वेतत् पुच्छमुत्सार्य गम्यताम्॥<br><br>5584: वैशम्पायन उवाच एवमुक्ते हनुमता हीनवीर्यपराक्रमम्। मनसाचिन्तयद् भीमः स्वबाहुबलदर्पितः॥<br><br>5585: पुच्छे प्रगृह्य तरसा हीनवीर्यपराक्रमम्। सालोश्यमन्तकस्यैनं नयाम्यद्येह वानरम्॥<br><br>5586: सावज्ञमथ वामेन स्मयञ्जग्राह पाणिना। न चाशकच्चालयितुं भीमः पुच्छं महाकपेः॥<br><br>5587: उच्चिक्षेप पुनर्दोवा॑मिन्द्रायुधमिवोच्छ्रितम्। नोद्धर्तुमशकद् भीमो दोर्ध्यामपि महाबलः॥<br><br>5588: उत्क्षिप्तभूर्विवृत्ताक्षः संहतभृकुटीमुखः। स्विन्नगात्रोऽभवद् भीमो न चोद्धर्तुं शशाक तम्॥<br><br>5589: यत्नवानपि तु श्रीमॉल्लाङ्कलोद्धरणोद्धरः। कयेः पार्श्वगतो भीमस्तस्थौ व्रीडानताननः॥<br><br>5590: प्रणिपत्य च कौन्तेयः प्राञ्जलिर्वाक्यमब्रवीत्। प्रसीद कपिशार्दूल दुरुक्तं क्षम्यतां मम॥<br><br>5591: सिद्धो वा यदि वा देवो गन्धर्वो वाथ गुह्यकः। पृष्टः सन् काम्यया ब्रूहि कस्त्वं वानररूपधृक्॥<br><br>5592: न चेद् गुह्यं महाबाहो श्रोतव्यं चेद् भवेन्मम्। शिष्यवत् त्वां तु पृच्छामि उपपन्नोऽस्मि तेऽनघ॥<br><br>5593: हनूमानुवाच यत् ते मम परिज्ञाने कौतूहलमरिदम। तत् सर्वमखिलेन त्वं शृणु पाण्डवनन्दन॥<br><br>5594: अहं केसरिणः क्षेत्रे वायुना जगदायुषा। जातः कमलपत्राक्ष हनूमान् नाम वानरः॥<br><br>5595: सूर्यपुत्रं च सुग्रीवं शक्रपुत्रं च वालिनम्। सर्वे वानरराजानस्तथा वानरयूथपाः॥<br><br>5596: उपतस्थुर्महावीर्या मम चामित्रकर्षण। सुग्रीवेणाभवत् प्रीतिरनिलस्याग्निना यथा॥<br><br>5597: निकृत: स ततो भ्रात्रा कस्मिश्चित् कारणान्तरे। ऋष्यमूके मया सार्धं सुग्रीवो न्यवसच्चिरम्॥<br><br>5598: अथ दाशरथिर्वीरो रामो नाम महाबलः। विष्णुर्मानुषरूपेण चचार वसुधातमल्॥<br><br>5599: स पितुः प्रियमन्विच्छन् सहभार्यः सहानुजः। सधनुर्धन्विनां श्रेष्ठो दण्डकारण्यमाश्रितः॥<br><br>5600: तस्या भार्या जनस्थानाच्छलेनापाहृता बलात्। राक्षसेन्द्रेण बलिना रावणेन दुरात्मना। ॥<br><br>5601: सुवर्णरत्नचित्रेण मृगरूपेण रक्षसा। वञ्चयित्वा नरव्याघ्रं मारीचेन तदानघ॥<br><br>5602: हनूमानुवाच हृतदारः सह भ्रात्रा पत्नी मार्गन् स राघवः। दृष्टवाशैलशिखरे सुग्रीवं वानरर्षभम्॥<br><br>5603: तेन तस्याभवत् सख्यं राघवस्य महात्मनः। स हत्वा वालिनं राज्ये सुग्रीवमभिषिक्तवान्॥<br><br>5604: स राज्यं प्राप्य सुग्रीवं सीतायाः परिमार्गणे। वानरान् प्रेषयामास शतशोऽथ सहस्रशः॥<br><br>5605: ततो वानरकोटीभिः सहितोऽहं नरर्षभ। सीतां मार्गन्महाबाहो प्रयातो दक्षिणां दिशम्॥<br><br>5606: ततः प्रवृत्तिः सीताया गृध्रेण सुमहात्मना। सम्पातिना समाख्याता रावणस्य निवेशने॥<br><br>5607: ततोऽहं कार्यसिद्ध्यर्थं रामस्याक्लिष्टकर्मणः। शतयोजनविस्तीर्णमर्णवं सहसाऽऽप्लुतः॥<br><br>5608: अहं स्ववीर्यादुत्तीर्य सागरं मकरालयम्। सुत जनकराजस्य सीतां सुरसुतोपमाम्॥<br><br>5609: दृष्टवान् भरतश्रेष्ठ रावणस्य निवेशने। समेत्य तामहं देवीं वैदेहीं राघवप्रियाम्॥<br><br>5610: दग्ध्वा लङ्कामशेषेण साट्टप्राकारतोरणाम्। प्रत्यागतश्चास्य पुनर्नाम तत्र प्रकाश्य वै॥<br><br>5611: मद्वाक्यं चावधार्याशु रामो राजीवलोचनः। स बुद्धिपूर्वं सैन्यस्य बद्ध्वा सेतुं महोदधौ। ॥<br><br>5612: वृतो वानरकोटीभिः समुत्तीर्णो महार्णवम्। ततो रामेण वीरेण हत्वा तान् सर्वराक्षसान्॥<br><br>5613: रणे तु राक्षसगणं रावणं लोकरावणम्। निशाचरेन्द्रं हत्वा तु सभ्रातृसुतबान्धवम्॥<br><br>5614: राज्येऽभिषिच्य लङ्कायां राक्षसेन्द्रं विभीषणम्। धार्मिकं भक्तिमन्तं च भक्तानुगतवत्सलम्॥<br><br>5615: ततः प्रत्याहृता भार्या नष्टा वेदश्रुतिर्यथा। तयैव सहितः साध्व्या पल्या रामो महायशाः॥<br><br>5616: गत्वा ततोऽतित्वरितः स्वां पुरी रघुनन्दनः। अध्यावसत् ततोऽयोध्यामयोध्यां द्विषतां प्रभुः॥<br><br>5617: ततः प्रतिष्ठितो राज्ये रामो नृपतिसत्तमः। वरं मया याचितोऽसौ रामो राजीवलोचनः॥<br><br>5618: यावद् राम कथेयं ते भवेल्लोकेषु शत्रुहन्। तावज्जीवेयमित्येवं तथास्त्विति च सोऽब्रवीत्॥<br><br>5619: सीताप्रसादाच्च सदा मामिहस्थमरिदम। उपतिष्ठन्ति दिव्या हि भोगा भीम यथेप्सिताः॥<br><br>5620: दशवर्षसहस्राणि दशवर्षशतानि च। राज्यं कारितवान् रामस्ततः स्वभवनं गतः॥<br><br>5621: तदिहाप्सरसस्तात गन्धर्वाश्च सदानघ। तस्य वीरस्य चरितं गायन्तो रमयन्ति माम्॥<br><br>5622: अयं च मार्गो मर्त्यानामगम्य: कुरुनन्दन। ततोऽहं रुद्धवान् मार्गं तवेमं देवसेवितम्॥<br><br>5623: धर्षयेद् वा शपेद् वापि मा कश्चिदिति भारत। दिव्यो देवपथो ह्येष नात्र गच्छन्ति मानुषाः। यदर्थमागतश्चासि अत एव सरश्च तत्॥<br><br>5624: वैशम्पायन उवाच एवमुक्तो महाबाहुर्भीमसेनः प्रतापवान्। प्रणिपत्य ततः प्रीत्या भ्रातरं हृष्टमानसः॥<br><br>5625: उवाच श्लक्ष्णया वाचा हनूमन्तं कपीश्वरम्। मयाधन्यतरो नास्ति यदार्यं हृष्टवानहम्॥<br><br>5626: अनुग्रहो मे सुमहांस्तृप्तिश्च तव दर्शनात्। एकं तु कृतमिच्छामि त्वयाद्य प्रियमात्मनः॥<br><br>5627: यत् ते तदाऽऽसीत् प्लवतः सागरं मकरालयम्। रूपमप्रतिमं वीर तदिच्छामि निरीक्षितुम्॥<br><br>5628: एवं तुष्टो भविष्यामि श्रद्धास्यामि च ते वचः। एवमुक्तः स तेजस्वी प्रहस्य हरिरब्रवीत्॥<br><br>5629: न तच्छक्यं त्वया द्रष्टुं रूपं नान्येन केनचित्। कालावस्था तदा ह्यन्या वर्तते सा न साम्प्रतम्॥<br><br>5630: अन्यः कृतयुगे कालस्त्रेतायां द्वापरे परः। अयं प्रध्वंसन: कालो नाद्य तद् रूपमस्ति मे॥<br><br>5631: भूमिर्नद्यो नगाः शैलाः सिद्धा देवा महर्षयः। कालं समनुवर्तन्ते यथा भावा युगे युगे। ॥<br><br>5632: बलवर्णप्रभावा हि प्रहीयन्त्युद्भवन्ति च। तदलं वत तद् रूपं द्रष्टुं कुरुकुलोद्वह। युगं समनुवामि कालो हि दुरतिक्रमः॥<br><br>5633: भीम उवाच युगसंख्यां समाचक्ष्व आचारं च युगे युगे। धर्मकामार्थभावांश्च कर्मवीर्ये भवाभवौ॥<br><br>5634: हनूमानुवाच कृतं नाम युगं तात यत्रधर्मः सनातनः। कृतमेव न कर्तव्यं तस्मिन् काले युगोत्तमे॥<br><br>5635: न तत्रधर्माः सीदन्ति क्षीयन्ते न च वै प्रजाः। ततः कृतयुगं नाम कालेन गुणतां गतम्॥<br><br>5636: देवदानवगन्धर्वयक्षराक्षसपन्नगाः। नासन् कृतयुगे तात तदा न क्रयविक्रयः॥<br><br>5637: न सामऋग्यजुर्वर्णाः क्रिया नासीच्च मानवी। अभिध्याय फलं तत्रधर्मः संन्यास एव च॥<br><br>5638: न तस्मिन् युगसंसर्गे व्याधयो नेन्द्रियक्षयः। नासूया नापि रुदितं न दो नापि वैकृतम्॥<br><br>5639: न विग्रहः कुतस्तन्द्री न द्वेषो न च पैशुनम्। न भयं नापि संतापो न चेा न च मत्सरः॥<br><br>5640: ततः परमकं ब्रह्म सा गतियोगिनां परा। आत्मा च सर्वभूतानां शुक्लो नारायणस्तदा॥<br><br>5641: ब्राह्मणाः क्षत्रिया वैश्याः शूद्राश्च कृतलक्षणाः। कृते युगे समभवन् स्वकर्मनिरताः प्रजाः॥<br><br>5642: समाश्रयं समाचारं समज्ञानं च केवलम्। तदा हि समकर्माणो वर्णाधर्मानवाप्नुवन्॥<br><br>5643: एकदेवसदायुक्ता एकमन्त्रविधिक्रियाः। पृथग्धर्मास्त्वेकवेदाधर्ममेकमनुव्रताः॥<br><br>5644: चातुराश्रम्ययुक्तेन कर्मणा कालयोगिना। अकामफलसंयोगात् प्राप्नुवन्ति परां गतिम्॥<br><br>5645: आत्मयोगसमायुक्तोधर्मोऽयं कृतलक्षणः। कृते युगे चतुष्पादश्चातुर्वण्यस्य शाश्वतः॥<br><br>5646: एतत् कृतयुगं नाम त्रैगुण्यपरिवर्जितम्। त्रेतामपि निबोध त्वं यस्मिन् खत्रं प्रवर्तते। ॥<br><br>5647: पादेन हसतेधर्मो रक्ततां याति चाच्युतः। सत्यप्रवृत्ताश्च नराः क्रियाधर्मपरायणाः॥<br><br>5648: ततो यज्ञाः प्रवर्तन्तेधर्माश्च विविधाः क्रियाः। त्रेतायां भावसंकल्पाः क्रियादानफलोपगाः॥<br><br>5649: प्रचलन्ति न वैधर्मात् तपोदानपरायणाः। स्वधर्मस्थाः क्रियावन्तो नरास्त्रेतायुगेऽभवन्॥<br><br>5650: द्वापरे च युगेधर्मो द्विभागोनः प्रवर्तते। विष्णुर्वै पीततां याति चतुर्धा वेद एव च॥<br><br>5651: ततोऽन्ये च चतुर्वेदास्त्रिवेदाश्च तथापरे। द्विवेदाश्चैकवेदाश्चाप्यनृचश्च तथापरे॥<br><br>5652: एवं शास्त्रेषु भिन्नेषु बहुधा नीयते क्रिया। तपोदानप्रवृत्ता च राजसी भवति प्रजा॥<br><br>5653: एकवेदस्य चाज्ञानाद् वेदास्ते बहवः कृताः। सत्त्वस्य चेह विभ्रंशात् सत्ये कश्चिदवस्थितः॥<br><br>5654: सत्यात् प्रच्यवमानानां व्याधयो बहवोऽभवन्। कामाचोपद्रवाश्चैव तदा वै दैवकारिताः॥<br><br>5655: यैरर्यमानाः सुभृशं तपस्तष्यन्ति मानवाः। कामकामाः स्वर्गकामा यज्ञांस्तन्वन्ति चापरे॥<br><br>5656: एवं द्वापरमासाद्य प्रजाः क्षीयन्त्यधर्मतः। पादेनैकेन कौन्तेयधर्मः कलियुगे स्थितः॥<br><br>5657: तामसं युगमासाद्य कृष्णो भवति केशवः। वेदाचाराः प्रशाम्यन्तिधर्मयज्ञक्रियास्तथा॥<br><br>5658: ईतयो व्याधयस्तन्द्री दोषाः क्रोधादयस्तथा। उपद्रवाः प्रवर्तन्ते आधयः क्षुद्भयं तथा॥<br><br>5659: युगेष्वावर्तमानेषुधर्मो व्यावर्तते पुनः। धर्मे व्यावर्तमाने तु लोको व्यावर्तते पुनः॥<br><br>5660: लोके क्षीणे क्षयं यान्ति भावा लोकप्रवर्तकाः। युगक्षयकृताधर्माः प्रार्थनानि विकुर्वते॥<br><br>5661: एतत् कलियुगं नाम अचिराद् यत् प्रवर्तते। युगानुवर्तनं त्वेतत् कुर्वन्ति चिरजीविनः॥<br><br>5662: यच्च ते मत्परिज्ञाने कौतूहलमरिंदम। अनर्थकेषु को भावः पुरुषस्य विजानतः॥<br><br>5663: एतत् ते सर्वमाख्यातं यन्मां त्वं परिपृच्छसि। युगसंख्यां महाबाहो स्वस्ति प्राप्नुहि गम्यताम्॥<br><br>5664: भीमसेन उवाच पूर्वरूपमदृष्ट्वा ते न यास्यामि कथंचन। यदि तेऽहमनुग्राह्यो दर्शयात्मानमात्मना॥<br><br>5665: वैशम्पायन उवाच एवमुक्तस्तु भीमेन स्मितं कृत्व प्लवगंमः। तद् रूपं दर्शयामास यद् वै सागरलङ्घने। ॥<br><br>5666: भ्रातुः प्रियमभीप्सन् वै चकार सुमहद् वपुः। देहस्तस्य ततोऽतीव वर्धत्यायामविस्तरैः॥<br><br>5667: सदुमं कदलीषण्डं छादयन्नमितद्युतिः। गिरेश्वोच्छ्रयमाक्रम्य तस्थौ तत्र च वानरः॥<br><br>5668: समुच्छ्रितमहाकायो द्वितीय इव पर्वतः। ताम्रक्षणस्तीक्ष्णंष्ट्रो भृकुटीकुटिलाननः॥<br><br>5669: दीर्घलाङ्गलमाविध्य दिशो व्याप्य स्थितः कपिः। तद् रूपं महदालक्ष्य भ्रातुः कौरवनन्दनः॥<br><br>5670: विसिष्मिये तदा भीमो जहषे च पुनः पुनः। तमर्कमिव तेजोभिः सौवर्णमिव पर्वतम्॥<br><br>5671: प्रदीप्तमिव चाकाशं दृष्ट्वा भीमो न्यमीलयत्। आवभाषे च हनुमान् भीमसेनं स्मयन्निव॥<br><br>5672: एतावदिह शक्तस्त्वं द्रष्टुं रूपं ममानघ। वर्धेऽहं चाप्यतो भूयो यावन्मे मनसि स्थितम्। भीमशत्रुषु चात्यर्थं वर्धते मूर्तिरोजसा॥<br><br>5673: वैशम्पायन उवाच तदद्भुतं महारौद्रं विन्ध्यपर्वतसंनिभम्। दृष्ट्वा हनूमतो वर्म सम्भ्रान्तः पवनात्मजः॥<br><br>5674: प्रत्युवाच ततो भीम: सम्प्रहृष्टतनूरुहः। कृताञ्जलिरदीनात्मा हनूमन्तमवस्थितम्॥<br><br>5675: दृष्टं प्रमाणं विपुलं शरीरस्यास्य ते विभो। संहरस्व महावीर्य स्वयमात्मानमात्मना॥<br><br>5676: न हि शक्नोमि त्वां द्रष्टुं दिवाकरमिवोदितम्। अप्रमेयमनाघृष्यं मैनाकमिव पर्वतम्॥<br><br>5677: विस्मयश्चैव मे वीर सुमहान् मनसोऽद्य वै। यद् रामस्त्वयि पार्श्वस्थे स्वयं रावणमभ्यगात्॥<br><br>5678: त्वमेव शक्तस्तां लङ्कां सयोधां सहवाहनाम्। स्वबाहुबलमाश्रित्य विनाशयितुमञ्जसा॥<br><br>5679: न हि ते किंचिदप्राप्यं मारुतात्मज विद्यते। तव नैकस्य पर्याप्तो रावणः सगणो युधि॥<br><br>5680: वैशम्पायन उवाच एवमुक्तस्तु भीमेन हनूमान् प्लवगोत्तमः। प्रत्युवाच ततो वाक्यं स्निग्धगम्भीरया गिरा॥<br><br>5681: हनूमानुवाच एवमेतन्महाबाहो यथा वदसि भारत। भीमसेन न पर्याप्तो ममासौ राक्षसाधमः॥<br><br>5682: मया तु निहते तस्मिन् रावणे लोककण्टके। कीर्तिनश्येद् राघवस्य तत एतदुपेक्षितम्॥<br><br>5683: तेन वीरेण तं हत्वा सगणं राक्षसाधमम्। आनीता स्वपुरं सीता कीर्तिश्चाख्यापिता नृषु॥<br><br>5684: तद् गच्छ विपुलप्रज्ञ भ्रातुः प्रियहिते रतः। अरिष्टं क्षेममध्वानं वायुना परिरक्षितः॥<br><br>5685: एष पन्थाः कुरुश्रेष्ठ सौगन्धिकवनाय ते। द्रक्ष्यसेधनदोद्यानं रक्षितं यक्षराक्षसैः॥<br><br>5686: न च ते तरसा कार्यः कुसुमावचयः स्वयम्। दैवतानि हि मान्यानि पुरुषेण विशेषतः॥<br><br>5687: बलिहोमनमस्कारैर्मन्त्रैश्च भरतर्षभ। दैवतानि प्रसादं हि भक्त्या दुर्वन्ति भारत। ॥<br><br>5688: मा तात साहसं कार्षीः स्वधर्म परिपालय। स्वधर्मस्थः परंधर्मं बुध्यस्व गमयस्व च॥<br><br>5689: न हिधमविज्ञाय वृद्धाननुपसेव्य च। धर्मार्थो वेदितुं शक्यौ बृहस्पतिसमैरपि॥<br><br>5690: अधर्मो यत्रधर्माख्योधर्मश्चाधर्मसंज्ञितः। स विज्ञेयो विभागेन यत्र मुह्यन्त्यबुद्धयः॥<br><br>5691: आचारसम्भवोधर्मोधर्मे वेदाः प्रतिष्ठिताः। वेदैर्यज्ञाः समुत्पन्ना यज्ञैर्देवाः प्रतिष्ठिताः॥<br><br>5692: वेदाचारविधानोक्तैर्यज्ञैर्धार्यन्ति देवताः। बृहस्पत्युशन: प्रोक्तैर्नयैर्धार्यन्ति मानवाः॥<br><br>5693: पण्याकरवणिज्याभिः कृष्यागोजाविपोषणैः। विद्ययाधार्यते सर्वधरतौर्द्विजातिभिः॥<br><br>5694: त्रयी वार्ता दण्डनीतिस्तिस्रो विद्या विजानताम्। ताभिः सम्यक् प्रयुक्ताभिर्लोकयात्रा विधीयते॥<br><br>5695: सा चेद्धर्मकृता न स्यात् त्रयीधर्ममृते भुवि। दण्डनीतिमृते चापि निर्मर्यादमिदं भवेत्॥<br><br>5696: वार्ताधर्मे ह्यवर्तिन्यो विनश्येयुरिमाः प्रजाः। सुप्रवृत्तैस्त्रिभिद्येतैर्धर्मं सूयन्ति वै प्रजाः॥<br><br>5697: द्विजातीनामृतंधर्मो ह्येश्चैवैकलक्षणः। यज्ञाध्ययनदानानि त्रयः साधारणाः स्मृताः॥<br><br>5698: याजनाध्यापनं विप्रेधर्मश्चैव प्रतिग्रहः। पालनं क्षत्रियाणां वै वैश्यधर्मश्च पोषणम्॥<br><br>5699: शुश्रूषा च द्विजातीनां शूद्राणां धर्म उच्यते। भैक्ष्यहोमव्रतैींनास्तथैव गुरुवासिताः॥<br><br>5700: क्षत्रधर्मोऽत्र कौन्तेय तवधर्मोऽत्र रक्षणम्। स्वधर्म प्रतिपद्यस्व विनीतो नियतेन्द्रियः॥<br><br>5701: वृद्धैः सम्मन्त्र्य सद्धिश्च बुद्धिमद्भिः श्रुतान्वितैः। आस्थितः शास्ति दण्डेन व्यसनी परिभूयते॥<br><br>5702: निग्रहानुग्रहैः सम्यग् यदा राजा प्रवर्तते। तदा भवन्ति लोकस्य मर्यादा: सुव्यवस्थिताः॥<br><br>5703: तस्माद् देशे च दुर्गे च शत्रुमित्रबलेषु च। नित्यं चारेण बोद्धव्यं स्थानं वृद्धिः क्षयस्तथा॥<br><br>5704: राज्ञामुपायश्चाश्च बुद्धिमत्रपराक्रमाः। निग्रहप्रग्रहौ चैव दाक्ष्यं वै कार्यसाधकम्॥<br><br>5705: साम्ना दानेन भेदेन दण्डेनोपक्षणेन च। साधनीयानि कर्माणि समासव्यासयोगतः॥<br><br>5706: मन्त्रमूला नया: भरतर्षभ। सुमन्त्रितेन या सिद्धिस्तां द्विजैः सह मन्त्रयेत्॥<br><br>5707: स्त्रिया मूढेन बालेन लुब्धेन लघुनापि वा। सर्वे चाराश्च न मन्त्रयीत गुह्यानि येषु चोन्मादलक्षणम्॥<br><br>5708: मन्त्रयेत् सह विद्वद्भिः शक्तैः कर्माणि कारयेत्। स्निग्धैश्च नीतिविन्यासान् मूर्खान् सर्वत्र वर्जयेत्॥<br><br>5709: धार्मिकान्धर्मकार्येषु अर्थकार्येषु पण्डितान्। स्त्रीषु क्लीबान् नियुञ्जीत क्रूरान् क्रूरेषु कर्ममु॥<br><br>5710: स्वेभ्यश्चैव परेभ्यश्च कार्याकार्यसमुद्भवा। बुद्धिः कर्मसु विज्ञेया रिपूणां च बलाबलम्॥<br><br>5711: बुद्ध्या स्वप्रतिपन्नेषु कुर्यात् साधुष्वनुग्रहम्। निग्रहं चाप्यशिष्टेषु निर्मर्यादेषु कारयेत्॥<br><br>5712: निग्रहे प्रग्रहे सम्यग् यदा राजा प्रवर्तते। तदा भवति लोकस्य मर्यादा सुव्यवस्थिता॥<br><br>5713: एष तेऽभिहितः पार्थ घोरोधर्मो दुरन्वयः। तं स्वधर्मविभागेन विनयस्थोऽनुपालय॥<br><br>5714: तपोधर्मदमेज्याभिर्विप्रा यान्ति यथा दिवम्। दानातिथ्यक्रियाधमैर्यान्ति वैश्याच सद्गतिम्॥<br><br>5715: क्षत्रं याति तथा स्वर्गं भुवि निग्रहपालनैः। सम्यक् प्रणीतदण्डा हि कामद्वेषविवर्जिताः। अलुब्धा विगतक्रोधाः सतां यान्ति सलोकताम्॥<br><br>5716: वैशम्पायन उवाच ततः संहत्य विपुलं तद् वपुः कामतः कृतम्। भीमसेनं पुनर्दोर्ध्या पर्यष्वजत वानरः॥<br><br>5717: परिष्वक्तस्य तस्याशु भ्रात्रा भीमस्य भारत। श्रमो नाशमुपागच्छत् सर्वं चासीत् प्रदक्षिणम्॥<br><br>5718: बलं चातिबलो मेने न मेऽस्ति सदृशो महान्। ततः पुनरथोवाच पर्यश्रुनयनो हरिः॥<br><br>5719: भीममाभाष्य सौहार्दाद् वाष्पगद्गदया गिरा। गच्छ वीर स्वमावासं स्मर्तव्योऽस्मि कथान्तरे॥<br><br>5720: इहस्थश्च कुरुश्रेष्ठ न निवेद्योऽस्मि कर्हिचित्। धनदस्यालयाच्चापि विसृष्टानां महाबल॥<br><br>5721: देशकाल इहायातुं देवगन्धर्वयोषिताम्। ममापि सफलं चक्षुः स्मारितश्चास्मि राघवम्॥<br><br>5722: रामाभिधानं विष्णुं हि जगद्धृदयनन्दनम्। सीतावक्त्रारविन्दाङ दशास्यध्वान्तभास्करम्॥<br><br>5723: मानुषं गात्रसंस्पर्शं गत्वा भीम त्वया सह। तदस्मद्दर्शनं वीर कौन्तेयामोघमस्तु ते॥<br><br>5724: भ्रातृत्वं त्वं पुरस्कृत्य वरं वरय भारता यदि तावन्मया क्षुद्रा गत्वा वारणसाह्वयम्॥<br><br>5725: धार्तराष्ट्रा निहन्तव्या यावदेतत् करोम्यहम्। शिलया नगरं वापि मर्दितव्यं मया यदि॥<br><br>5726: बद्ध्वा दुर्योधनं चाद्य आनयामि तवान्तिकम्। यावदेतत् करोम्यद्य कामं तव महावल॥<br><br>5727: वैशम्पायन उवाच भीमसेनस्तु तद् वाक्यं श्रुत्वा तस्य महात्मनः। प्रत्युवाच हनूमन्तं प्रहृष्टेनान्तरात्मना॥<br><br>5728: कृतमेव त्वया सर्वं मम वानरपुङ्गवा स्वस्ति तेऽस्तु महाबाहो कामये त्वां प्रसीद मे॥<br><br>5729: सनाथाः पाण्डवाः सर्वे त्वया नाथेन वीर्यवन्। तवैव तेजसा सर्वान् विजेष्यामो वयं परान्॥<br><br>5730: एवमुक्तस्तु हनुमान् भीमसेनमभाषत। भ्रातृत्वात् सौहृदाच्चैव करिष्यामि प्रियं तव॥<br><br>5731: चमू विगाह्य शत्रूणां शरशक्तिसमाकुलाम्। यदा सिंहरवं वीर करिष्यसि महाबला॥<br><br>5732: तदाहं बृहयिष्यामि स्वरवेण रवं तव। विजयस्यध्वजस्थश्च नादान् मोक्ष्यामि दारुणान्॥<br><br>5733: शत्रूणां ये प्राणहराः सुखं येन हनिष्यथ। एवमाभाष्य हनुमांस्तदा पाण्डवनन्दनम्॥<br><br>5734: मार्गमाख्याय भीमाय तत्रैवान्तरधीयत॥<br><br>5735: वैशम्पायन उवाच गते तस्मिन् हरिवरे भीमोऽपि बलिनां वरः। तेन मार्गेण विपुलं व्यचरद् गन्धमादनम्॥<br><br>5736: अनुस्मरन् वपुस्तस्य श्रियं चाप्रतिमां भुवि। माहात्म्यमनुभावं च स्मरन् दाशरथेर्ययौ॥<br><br>5737: स तानि रमणीयानि वान्युपवनानि च। विलोकयामास तदा सौगन्धिकवनेप्सया॥<br><br>5738: फुल्लद्रुमविचित्राणि सरांसि सरितस्तथा। नानाकुसुमचित्राणि पुष्पितानि वनानि च॥<br><br>5739: मत्तवारणयूथानि पङ्कक्लिन्नानि भारत। वर्षतामिव मेघानां वृन्दानि ददृशे तदा॥<br><br>5740: हरिणैश्चपलापाङ्गैर्हरिणीसहितैर्वनम्। सशष्पकवलैः श्रीमान् पथि दृष्ट्वा द्रुतं ययौ॥<br><br>5741: महिषैश्च वराहैश्च शार्दूलैश्च निषेवितम्। व्यपेतभीर्गिरि शौर्याद् भीमसेनो व्यगाहत॥<br><br>5742: कुसुमानन्तगन्धैश्च ताम्रपल्लवकोमलैः। । याच्यमान इवारण्ये दुमैर्मारुतकम्पितैः॥<br><br>5743: कृतपद्माञ्जलिपुटा मत्तषट् पदसेविताः। प्रियतीर्थवना मार्गे पद्मिनी: समतिक्रम॥<br><br>5744: मज्ज्मानमनोदृष्टिः फुल्लेषु गिरिसानुषु। द्रौपदीवाक्यपाथेयो भीमः शीघ्रतरं ययौ॥<br><br>5745: परिवृत्तेऽहनि ततः प्रकीर्णहरिणे वने। काञ्चनैर्विमलैः पौर्ददर्श विपुलां नदीम्॥<br><br>5746: हंसकारण्डवयुतां चक्रवाकोपशोभिताम्। रचितामिव तस्याद्रेर्मालां विमलापङ्कजाम्॥<br><br>5747: तस्यां नद्यां महासत्त्वः सौगन्धिकवनं महत्। अपश्यत् प्रीतिजननं बालार्कसदृशद्युति॥<br><br>5748: तद् दृष्ट्वा लब्धकामः स मनसा पाण्डुनन्दनः। वनवासपरिक्लिष्टां जगाम मनसा प्रियाम्॥<br><br>5749: वैशम्पायन उवाच स गत्वा नलिनी रम्यां राक्षसैरभिरक्षिताम्। कैलासशिखराभ्याशे ददर्श शुभकाननाम्॥<br><br>5750: कुबेरभवनाभ्याशे जातां पर्वतनिर्झरैः। सुरम्यां विपुलच्छायां नानादुमलताकुलाम्॥<br><br>5751: हरिताम्बुजसंच्छन्नां दिव्यां कनकपुष्कराम्। नानापक्षिजनाकीर्णां सूपतीर्थामकर्दमाम्॥<br><br>5752: अतीवरम्यां सुजला जातां पर्वतसानुषु। विचित्रभूतां लोकस्य शुभामद्भुतदर्शनाम्॥<br><br>5753: तत्रामृतरसं शीतं लघु कुन्तीसुतः शुभम्। ददर्श विमलं तोयं पिबंश्च बहु पाण्डवः॥<br><br>5754: तां तु पुष्करिणी रम्यां दिव्यसौगन्धिकावृताम्। जातरूपमयैः पद्मश्छन्नां परमगन्धिभिः॥<br><br>5755: वैदूर्यवरनालैश्च बहुचित्रैमनोरमैः। हंसकारण्डवोद्भूतैः सृजद्भिरमलं रजः॥<br><br>5756: आक्रीडं राजराजस्य कुबेरस्य महात्मनः। गन्धर्वैरप्सरोभिश्च देवैश्च परमार्चिताम्॥<br><br>5757: सेवितामृषिभिर्दिव्यैर्यक्षैः किम्पुरुषैस्तथा। राक्षसैः किन्नरैश्चापि गुप्तां वैश्रवणेन च॥<br><br>5758: तां च दृष्टवैव कौन्तेयो भीमसेनो महाबलः। बभूव परमप्रीतो दिव्यं सम्प्रेक्ष्य तत् सरः॥<br><br>5759: तच्च क्रोधवशा नाम राक्षसा राजशासनात्। रक्षन्ति शतसाहस्रश्चित्रायुधपरिच्छदाः॥<br><br>5760: ते तु दृष्ट्वैव कौन्तेयमजिनैः प्रतिवासितम्। रुक्माङ्गदधरं वीरं भीमं भीमपराक्रमम्॥<br><br>5761: सायुधं बद्धनिस्त्रिंशमशङ्कितमरिदमम्। पुष्करेप्सुमुपायान्तमन्योन्यमभिचक्रुशुः॥<br><br>5762: अयं पुरुषशार्दूल: सायुधोऽजिनसंवृतः। यच्चिकीर्षुरिह प्राप्तस्तत् सम्प्रष्टुमिहार्हथ॥<br><br>5763: ततः सर्वे महाबाहु समासाद्य वृकोदरम्। तेजोयुक्तमपृच्छन्त कस्त्वमाख्यातुमर्हसि॥<br><br>5764: मुनिवेषधरश्चैव सायुधश्चैव लक्ष्यसे। यदर्थमभिसम्प्राप्तस्तदाचक्ष्व महामते॥<br><br>5765: भीम उवाच पाण्डवो भीमसेनोऽहंधर्मराजादनन्तरः। विशाला बदरीं प्राप्तो भ्रातृभिः सह राक्षसाः॥<br><br>5766: अपश्यत् तत्र पाञ्चाली सौगन्धिकमनुत्तमम्। अनिलोढमितो नूनं सा बहूनि परीप्सति॥<br><br>5767: तस्या मामनवद्याझ्याधर्मपल्याः प्रिये स्थितम्। पुष्पाहारमिह प्राप्तं निबोधत निशाचराः॥<br><br>5768: राक्षसा ऊचुः आक्रीडोऽयं कुबेरस्य दयितः पुरुषर्षभ। नेह शक्यं मनुष्येण विहर्तुं मर्त्यधर्मणा॥<br><br>5769: देवर्षयस्तथा यक्षा देवाश्चात्र वृकोदर। आमन्त्र्य यक्षप्रवरं पिबन्ति रमयन्ति च। गन्धर्वाप्सरसश्चैव विहरन्त्यत्र पाण्डव॥<br><br>5770: अन्यायेनेह यः कश्चिदवमान्यधनेश्वरम्। विहर्तुमिच्छेद् दुर्वृत्तः स विनश्येन्न संशयः॥<br><br>5771: तमनादृत्य पद्मानि जिहीर्षसि बलादृतः। धर्मराजस्य चात्मानं ब्रवीषि भ्रातरं कथम्॥<br><br>5772: आमन्त्र्य यक्षराजं वै ततः पिब हरस्व च। नातोऽन्यथा त्वया शक्यं किंचित् पुष्करमीक्षितुम्। । ८। भीमसेन उवाच राक्षसास्तं न पश्यामिधनेश्वरमिहान्तिके। दृष्ट्वापि च महाराजं नाहं याचितुमुत्सहे॥<br><br>5773: न हि याचन्ति राजान एषधर्मः सनातनः। न चाहं हातुमिच्छामि क्षात्रधर्मं कथंचन॥<br><br>5774: इयं च नलिनी रम्या जाता पर्वतानिर्झरे। नेयं भवनमासाद्य कुबेरस्य महात्मनः॥<br><br>5775: तुल्या हि सर्वभूतानामियं वैश्रवणस्य च। एवं गतेषु द्रव्येषु कः कं याचितुमर्हति॥<br><br>5776: वैशम्पायन उवाच इत्युक्त्वा राक्षसान् सर्वान् भीमसेनो ह्यमर्षणः। व्यगाहत महाबाहुर्नलिनी तां महाबलः॥<br><br>5777: ततः स राक्षसैर्वाचा प्रतिषिद्धः प्रतापवान्। मा मैवमिति सक्रोधैर्भर्त्सयद्भिः समन्ततः॥<br><br>5778: कद कृत्य तु स तान् राक्षसान् भीमविक्रमः। व्यगाहत महातेजास्ते तं सर्वे न्यवारयन्॥<br><br>5779: गृहणीत बध्नीत विकर्ततेमं पचाम खादाम च भीमसेनम्। क्रुद्धा ब्रुवन्तोऽभिययुटुंतं ते शस्त्राणि चोद्यम्य विवृत्तनेत्राः॥<br><br>5780: ततः स गुर्वी यमदण्डकल्पां महागदां काञ्चनपट्टनद्धाम्। प्रगृह्य तानभ्यपतत् तरस्वी ततोऽब्रवीत् तिष्ठत तिष्ठतेति॥<br><br>5781: ते तं तदा तोमरपट्टिशाद्यैर्व्याविद्धशस्त्रैः सहसा निपेतुः। जिघांसवः क्रोधवशाः सुभीमा भीमं समन्तात परिवव्र रुग्राः॥<br><br>5782: वातेन कुन्त्यां बलवान् सुजात: शूरस्तरस्वी द्विषतां निहन्ता। सत्ये चधर्मे च रतः सदैव पराक्रमे शत्रुभिरप्रधृष्यः॥<br><br>5783: तेषां स मार्गान् विविधान् महात्मा विहत्य शस्त्राणि च शात्रवाणाम्। यथा प्रवीरान् निजघान भीमः। परं शतं पुष्करिणीसमीपे॥<br><br>5784: ते तस्य वीर्यं च बलं च दृष्ट्वा विद्याबलं बाहुबलं तथैव। अशक्नुवन्तः सहितं समन्ताद् दुतं प्रवीराः सहसा निवृत्ताः॥<br><br>5785: माकाशमास्थाय विमूढसंज्ञाः। कैलासशृङ्गाण्यभिदुद्रुवुस्ते भीमार्दिताः क्रोधवशा: प्रभग्नाः॥<br><br>5786: स शक्रवद् दानवदैत्यसङ्घान् विक्रम्य जित्वा च रणेऽरिसङ्घान्। विगाह्य तां पुष्करिणी जितारिः कामाय जग्राह ततोऽम्बुजानि॥<br><br>5787: ततः स पीत्वामृतकल्पमम्भो भूयो बभूवोत्तमवीर्यतेजसाः। उत्पाट्य जग्राह च सोऽम्बुजानि सौगन्धिकान्युत्तमगन्धवन्ति॥<br><br>5788: ततस्तु ते क्रोधवशाः समेत्य धनेश्वरं भीमबलप्रणुनाः। भीमस्य वीर्यं च बलं च संख्ये यथावदाचख्युरतीव भीताः॥<br><br>5789: तेषां वचस्तत् तु निशम्य देवः प्रहस्य रक्षांसि ततोऽभ्युवाच। गृहणातु भीमो जलजानि कामात् कृष्णानिमित्तं विदितं ममैतत्॥<br><br>5790: ततोऽभ्यनुज्ञाप्यधनेश्वरं ते जग्मुः कुरूणां प्रवरं विरोधाः। भीमं च तस्यां ददृशुर्नलिन्यां यथोपजोषं विहरन्तमेकम्॥<br><br>5791: वैशम्पायन उवाच ततस्तानि महार्हाणि दिव्यानि भरतर्षभ। बहूनि बहुरूपाणि विरजांसि समादद॥<br><br>5792: ततो वायुर्महाशीघ्रो नीचैः शर्करकर्षणः। प्रादुरासीद् खरस्पर्शः संग्राममभिचोदयन्॥<br><br>5793: पपात महती चोल्का सनिर्घाता महाभया। निष्प्रभश्चाभवत् सूर्यश्छन्नरश्मिस्तमोवृतः॥<br><br>5794: निर्घातश्चाभवद् भीमो भीमे विक्रममास्थिते। चचाल पृथिवी चापि पांसुवर्षं पपात च॥<br><br>5795: सलोहिता दिशश्चासन् खरवाचो मृगद्विजाः। तमोवृतमभूत् सर्वं न प्राज्ञायत किंचन॥<br><br>5796: अन्ये च बहवो भीमा उत्पातास्तत्र जज्ञिरे। तदद्भुतमभिप्रेक्ष्यधर्मपुत्रो युधिष्ठिरः॥<br><br>5797: उवाच वदतां श्रेष्ठः कोऽस्मानभिभविष्यति। सज्जीभवत भद्रं वः पाण्डवा युद्धदुर्मदाः॥<br><br>5798: यथारूपाणि पश्यामि स्वभ्यग्रो नः पराक्रमः। एवमुक्त्वा ततो राजा वीक्षांश्चक्रे समन्ततः॥<br><br>5799: अपश्यमानो भीमं तुधर्मपुत्रो युधिष्ठिरः। ततः कृष्णां यमौ चापि समीपस्थावरिंदमः॥<br><br>5800: पप्रच्छ भ्रातरं भीमं भीमकर्माणमाहवे। कच्चित् क्व भीमः पाञ्चालि किंचित् कृत्यं चिकीर्षति। । कृतवानपि वा वीरः साहसं साहसप्रियः। इमे ह्यकस्मादुत्पाता महासमरदर्शनाः॥<br><br>5801: दर्शयन्तो भयं तीव्र प्रादुर्भूताः समन्ततः। तं तथावादिनं कृष्णा प्रत्युवाच मनस्विनी। प्रिया प्रियं चिकीर्षन्ती महिषी चारुहासिनी॥<br><br>5802: द्रौपद्युवाच यत् तत् सौगन्धिकं राजन्नाहृतं मातरिश्वना। तन्मया भीमसेनस्य प्रीतयाद्योपपादितम्॥<br><br>5803: अपि चोक्तो मया वीरो यदि पश्येर्बहून्यपि। तानि सर्वाण्युपादाय शीघ्रमागम्यतामिति॥<br><br>5804: स तु नूनं महाबाहुः प्रियार्थं मम पाण्डवः। प्रागुदीची दिशं राजंस्तान्याहर्तुमितो गतः॥<br><br>5805: उक्तस्त्वेवं तया राजा यमाविदमथाब्रवीत्। गच्छाम सहितास्तूर्णं येन यातो वृकोदरः॥<br><br>5806: वहन्तु राक्षसा विप्रान् यथाश्रान्तान् यथाकृशान्। त्वयध्यमरसंकाश वह कृष्णां घटोत्कच॥<br><br>5807: व्यक्तं दूरमितो भीमः प्रविष्ट इति मे मतिः। चिरं च तस्य कालोऽयं स च वायुसमो जवे॥<br><br>5808: तरस्वी वैनतेयस्य सदृशो भुवि लङ्घने। उत्पतेदपि चाकाशं निपतेच्च यथेच्छकम्॥<br><br>5809: तमन्वियाम भवतां प्रभावाद् रजनीचराः। पुरा स नापरानोति सिद्धानां ब्रह्मवादिनाम्॥<br><br>5810: तथेत्युक्त्वा तु ते सर्वे हैडिम्बप्रमुखास्तदा। उद्देशज्ञाः कुबेरस्य नलिन्या भरतर्षभ॥<br><br>5811: आदाय पाण्डवांश्चैव तांश्च विप्राननेकशः। लोमशेनैव सहिताः प्रययुः प्रीतमानसाः॥<br><br>5812: ते सर्वे त्वरिता गत्वा ददृशुः शुभकाननाम्। पद्मसौगन्धिकवती नलिनी सुमनोरमाम्॥<br><br>5813: तं च भीमं महात्मानं तस्यास्तीरे मनस्विनम्। ददृशुनिहतांश्चैव यक्षांश्च विपुलेक्षणान्॥<br><br>5814: भिन्नकायाक्षिबाहूरून् संचूर्णितशिरोधरान्। तं च भीमं महात्मानं तस्यास्तीरे व्यवस्थितम्॥<br><br>5815: सक्रोधं स्तब्धनयनं संदष्टशनच्छदम्। उद्यम्य च गदां दो• नदीतीरेष्ववस्थितम्॥<br><br>5816: प्रजासंक्षेपसमये दण्डहस्तमिवान्तकम्। तं दृष्ट्वाधर्मराजस्तु परिष्वज्य पुनः पुनः॥<br><br>5817: उवाच श्लक्ष्णया वाचा कौन्तेय किमिदं कृतम्। साहसं बत भद्रं ते देवानामथ चाप्रियम्॥<br><br>5818: पुनरेवं न कर्तव्यं मम चेदिच्छसि प्रियम्। अनुशिष्य तु कौन्तेयं पद्मानि परिगृह्य च॥<br><br>5819: तस्यामेव नलिन्यां तु विजह्वरमरोपमाः। एतस्मिन्नेव काले तु प्रगृहीतशिलायुधाः॥<br><br>5820: प्रादुरासन् महाकायास्तस्योद्यानस्य रक्षिणः। ते दृष्ट्वाधर्मराजानं महर्षि चापि लोमशम्॥<br><br>5821: विनयेन नताः सर्वे प्रणिपत्य च भारत॥<br><br>5822: सान्त्विताधर्मराजेन प्रसेदुः क्षणदाचराः। विदिताश्च कुबेरस्य तत्र ते कुरुपुङ्गवाः॥<br><br>5823: ऊषु तिचिरं कालं रममाणाः कुरूद्वहाः। प्रतीक्षमाणा बीभत्सुं गन्धमादनसानुषु॥<br><br>5824: वैशम्पायन उवाच तस्मिन् निवसमानोऽथधर्मराजो युधिष्ठिरः। कृष्णया सहितान् भ्रातृनित्युवाच सहद्विजान्॥<br><br>5825: दृष्टानि तीर्थान्यस्माभिः पुण्यानि च शिवानि च। मनसो ह्लादनीयानि वनानि च पृथक् पृथक्॥<br><br>5826: देवैः पूर्वं विचीर्णानि मुनिभिश्च महात्मभिः। यथाक्रमविशेषेण द्विजैः सम्पूजितानि च॥<br><br>5827: ऋषीणां पूर्वचरितं तथा कर्म विचेष्टितम्। राजर्षीणां च चरितं कथाश्च विविधाः शुभाः॥<br><br>5828: शृण्वानास्तत्र तत्र स्म आश्रमेषु शिवेषु च। अभिषेकं द्विजैः सार्धं कृतवन्तो विशेषतः॥<br><br>5829: अर्चिताः सततं देवाः पुष्पैरद्भिः सदा च वः। यथालब्धैर्मूलफलैः पितरचापि तर्पिताः॥<br><br>5830: पर्वतेषु च रम्येषु सर्वेषु च सरस्सु च। उदधौ च महापुण्ये सूपस्पृष्टं महात्मभिः॥<br><br>5831: इला सरस्वती सिन्धुर्यमुना नर्मदा तथा। नानातीर्थेषु रम्येषु सूपस्पृष्टं सह द्विजैः॥<br><br>5832: गङ्गाद्वारमतिक्रम्य बहवः पर्वताः शुभाः। हिमवान् पर्वतश्चैव नानाद्विजगणायुतः॥<br><br>5833: विशाला बदरी दृष्टा नरनारायणाश्रमः। दिव्या पुष्करिणी दृष्टा सिद्धदेवर्षिपूजिता॥<br><br>5834: यथाक्रमविशेषेण सर्वाण्यायतनानि च। दर्शितानि द्विजश्रेष्ठा लोमशेन महात्मना॥<br><br>5835: इमं वैश्रवणावासं पुण्यं सिद्धनिषेवितम्। कथं भीम गमिष्यामो गतिरन्तरधीयताम्। १२। । वैशम्पायन उवाच एवं ब्रुवति राजेन्द्रे वागुवाचाशरीरिणी। न शक्यो दुर्गमो गन्तुमितो वैश्रवणाश्रमात्॥<br><br>5836: अनेनैव पथा राजन् प्रतिगच्छ यथागतम्। नरनारायणस्थानं बदरीत्यभिविश्रुतम्॥<br><br>5837: तस्माद् यास्यसि कौन्तेय सिद्धचारणसेवितम्। बहुपुष्पफलं रम्यमाश्रमं वृषपर्वणः॥<br><br>5838: अतिक्रम्य च तं पार्थ त्वाष्टिषेणाश्रमे वसेः। ततो द्रक्ष्यसि कौन्तेय निवेशंधनदस्य च॥<br><br>5839: एतस्मिन्नन्तरे वायुर्दिव्यगन्धवहः शुचिः। सुखप्रह्लादनः शीत: पुष्पवर्षं ववर्ष च॥<br><br>5840: श्रुत्वा तु दिव्यामाकाशाद् वाचं सर्वे विसिस्मियुः। ऋषीणां ब्राह्मणानां च पार्थिवानां विशेषतः॥<br><br>5841: श्रुत्वा तन्महदाश्चर्यं द्विजोधौम्योऽब्रवीत् तदा। न शक्यमुत्तरं वक्तुमेवं भवतु भारत॥<br><br>5842: ततो युधिष्ठिरो राजा प्रतिजग्राह तद् वचः। प्रत्यागम्य पुनस्तं तु नरनारायणाश्रमम्॥<br><br>5843: भीमसेनादिभिः सर्वैर्धातृभिः परिवारितः। पाञ्चाल्या ब्राह्मणाश्चैव न्यवसन्त सुखं तदा॥<br><br>5844: वैशम्पायन उवाच ततस्तान् परिविश्वस्तान् वसतस्तत्र पाण्डवान्। पर्वतेन्द्रे द्विजैः सार्धं पार्थागमनकाझ्या॥<br><br>5845: गतेषु तेषु रक्षःसु भीमसेनात्मजेऽपि च। रहितान् भीमसेनेन कदाचित् तान् यदृच्छया। ॥<br><br>5846: जहारधर्मराजानं यमौ कृष्णां च राक्षसः। ब्राह्मणो मन्त्रकुशलः सर्वशास्त्रविदुत्तमः॥<br><br>5847: इति ब्रुवन् पाण्डवेयान् पर्युपास्ते स्म नित्यदा। परीप्समानः पार्थानां कलापानिधनूंषि च॥<br><br>5848: अन्तर सम्परिप्रेप्सुयॊपद्या हरणं प्रति। दुष्टात्मा पापबुद्धिः स नाम्ना ख्यातो जटासुरः॥<br><br>5849: पोषणं तस्य राजेन्द्र चक्रे पाण्डवनन्दनः। बुबुधे न च तं पापं भस्मच्छन्नमिवानलम्॥<br><br>5850: स भीमसेने निष्क्रान्ते मृगयार्थमरिन्दम। घटोत्कचं सानुचरं दृष्ट्वा विप्रद्रुतं दिशः॥<br><br>5851: लोमशप्रभृतींस्तांस्तु महर्षीच समाहितान्। स्नातुं विनिर्गतान् दृष्ट्वा पुष्पार्थं च तपोधनान्॥<br><br>5852: रूपमन्यत् समास्थाय विकृतं भैरवं महत्। गृहीत्वा सर्वशस्त्राणि द्रौपदी परिगृह्य च॥<br><br>5853: प्रातिष्ठत स दुष्टात्मा त्रीन् गृहीत्वा च पाण्डवान्। सहदेवस्तु यत्नेन ततोऽपक्रम्य पाण्डवः॥<br><br>5854: विक्रम्य कौशिकं खङ्गं मोक्षयित्वा ग्रहं रिपोः। आक्रन्दद् भीमसेनं वै येन यातो महाबलः॥<br><br>5855: तमब्रवीद्धर्मराजो ह्रियमाणो युधिष्ठिरः। धर्मस्ते हीयते मूढ न तत्त्वं समवेक्षसे॥<br><br>5856: येऽन्ये क्वचिन्मनुष्येषु तिर्यग्योनिगताश्च ये। धर्मं ते समवेक्षन्ते रक्षांसि च विशेषतः॥<br><br>5857: धर्मस्य राक्षसा मूलंधर्मं ते विदुरुत्तमम्। एतत् परीक्ष्य सर्वं त्वं समीपे स्थातुमर्हसि॥<br><br>5858: देवाश्च ऋषयः सिद्धाः पितरश्चापि राक्षस। गन्धर्वोरगरक्षांसि वयांसि पशवस्तथा॥<br><br>5859: तिर्यग्योनिगताचैव अपि कीटपिपीलिकाः। मनुष्यानुपजीवन्ति ततस्त्वमपि जीवसि॥<br><br>5860: समृद्ध्या ह्यस्य लोकस्य लोको युष्माकमध्यति। इमं च लोकं शोचन्तमनुशोचन्ति देवताः॥<br><br>5861: पूज्यमानाश्च वर्धन्ते हव्यकव्यैर्यथाविधि। वयं राष्ट्रस्य गोप्तारो रक्षितारश्च राक्षस॥<br><br>5862: राष्ट्रस्यारक्ष्यमाणस्य कुतो भूतिः कुतः सुखम्। न च राजावमन्तव्यो राक्षसा जात्वनागसि॥<br><br>5863: अणुरप्यपचारश्च नास्त्यस्माकं नराशन। विघसाशान् यथाशक्त्या कुर्महे देवतादिषु॥<br><br>5864: गुरूंश्च ब्राह्मणांश्चैव प्रणामप्रवणा: सदा। द्रोग्धव्यं न च मित्रेषु न विश्वस्तेषु कर्हिचित्॥<br><br>5865: येषां चान्नानि भुञ्जीत यत्र च स्यात् प्रतिश्रयः। स त्वं प्रतिश्रयेऽस्माकं पूज्यमानः सुखोषितः॥<br><br>5866: भुक्त्वा चान्नानि दुष्प्रज्ञ कथमस्मान् जिहीर्षसि। एवमेव वृथाचारो वृथावृद्धो वृथामतिः॥<br><br>5867: वृथामरणमर्हश्च वृथाद्य न भविष्यसि। अथ चेद् दुष्टबुद्धिस्त्वं सर्वैर्धर्विवर्जितः॥<br><br>5868: प्रदाय शस्त्राण्यस्माकं युद्धेन द्रौपदी हर। अथ चेत् त्वमविज्ञानादिदं कर्म करिष्यसि॥<br><br>5869: अधर्मं चाप्यकीर्ति च लोके प्राप्स्यसि केवलम्। एतामद्य परामृश्य स्त्रियं राक्षस मानुषीम्॥<br><br>5870: विषमेतत् समालोड्य कुम्भेन प्राशितं त्वया। ततो युधिष्ठिरस्तस्य गुरुकः समपद्यत॥<br><br>5871: स तु भाराभिभूतात्मा न तथा शीघ्रगोऽभवत्। अथाब्रवीद् द्रौपदी च नकुलं च युधिष्ठिरः॥<br><br>5872: मा भैष्ट राक्षसान्मूढाद् गतिरस्य मया हृता। नातिदूरे महाबाहुर्भविता पवनात्मजः॥<br><br>5873: अस्मिन् मुहूर्ते सम्प्राप्ते न भविष्यति राक्षसः। सहदेवस्तु तं दृष्ट्वा राक्षसं मूढचेतनम्॥<br><br>5874: उवाच वचनं राजन् कुन्तीपुत्रं युधिष्ठिरम्। राजन् किंनाम सत्कृत्यं क्षत्रियस्यास्त्यतोऽधिकम्॥<br><br>5875: यद् युद्धेऽभिमुखः प्राणांस्त्यजेच्छठे जयेत वा। एष चास्मान् वयं चैनं युद्ध्यमानाः परंतप॥<br><br>5876: सूदयेम महाबाहो देशकालो ह्ययं नृप। क्षत्रधर्मस्य सम्प्राप्तः कालः सत्यपराक्रमः॥<br><br>5877: जयन्तो हन्यमाना वा प्राप्तुमर्हाम सद्गतिम्। राक्षसे जीवमानेऽद्य रविरस्तमियाद् यदि॥<br><br>5878: नाहं ब्रूयां पुनर्जातु क्षत्रियोऽस्मीति भारत। भो भो राक्षस तिष्ठस्व सहदेवोऽस्मि पाण्डवः॥<br><br>5879: हत्वा वा मां नयस्वैनां हतो वाद्येह स्वप्स्यसि। तदा ब्रुवति माद्रेये भीमसेनो यदृच्छया। ॥<br><br>5880: प्रत्यदृश्यद् गदाहस्तः सवज्र इव वासवः। सोऽपश्यद् भ्रातरौ तत्र द्रौपदी च यशस्विनीम्॥<br><br>5881: क्षितिस्थं सहदेवं च क्षिपन्तं राक्षसं तदा। मार्गाच्च राक्षसं मूढं कालोपहतचेतसम्॥<br><br>5882: भ्रमन्तं तत्र तत्रैव देवेन विनिवारितम्। भ्रातृस्तान् ह्रियतो दृष्ट्वा द्रौपदी च महाबलः॥<br><br>5883: क्रोधमाहारयद् भीमो राक्षसं चेदमब्रवीत्। विज्ञातोऽसि मया पूर्वं पाप शस्त्रपरीक्षणे॥<br><br>5884: आस्था तु त्वयि मे नास्ति यतोऽसि न हतस्तदा। ब्रह्मरूपप्रतिच्छन्नो न नो वदसि चाप्रियम्॥<br><br>5885: प्रियेषु रममाणं त्वां न चैवाप्रियकारिणम्। अतिथिं ब्रह्मरूपं च कथं हन्यामनागसम्॥<br><br>5886: राक्षसं जानमानोऽपि यो हन्यानरकं व्रजेत्। अपक्वस्य च कालेन वधस्तव न विद्यते॥<br><br>5887: नूनमद्यासि सम्पक्वो यथा ते मतिरीदृशी। दत्ता कृष्णापहरणे कालेनाद्भुतकर्मणा॥<br><br>5888: बडिशोऽयं त्वया ग्रस्तः कालसूत्रेण लम्बितः। मत्स्योऽम्भसीव स्यूतास्यः कथमद्यभविष्यसि॥<br><br>5889: यं चासि प्रस्थितो देशं मनः पूर्वं गतं च ते। न तं गन्तासि गन्तासि मार्ग बकहिडिम्बयोः। :॥<br><br>5890: एवमुक्तस्तु भीमेन राक्षसः कालचोदितः। भीत उत्सृज्य तान् सर्वान् युद्धाय समुपस्थितः॥<br><br>5891: अब्रवीच्च पुनर्भीमं रोषात् प्रस्फुरिताधरः। न मे मूढा दिशः पाप त्वदर्थं मे विलम्बितम्॥<br><br>5892: श्रुता मे राक्षसा ये ये त्वया विनिहता रणे। तेषामद्य करिष्यामि तवास्रेणोदकक्रियाम्॥<br><br>5893: एवमुक्तस्ततो भीमः सृक्किणी परिसंलिहन्। स्मयमान इव क्रोधात् साक्षात् कालान्तकोपमः। ॥<br><br>5894: बाहुसंरम्भमेवैक्षन्नभिदुद्राव राक्षसम्। राक्षसोऽपि तदा भीमं युद्धार्थिनमवस्थितम्॥<br><br>5895: मुहुर्मुहुाददानः सृक्किणी परिसंलिहन्। अभिदुद्राव संरब्धो बलिर्वज्रधरं यथा॥<br><br>5896: वर्तमाने तदा ताभ्यां बाहुयुद्धे सुदारुणे। माद्रीपुत्रावतिक्रुद्धावुभावप्यभ्यधावताम्॥<br><br>5897: न्यवारयत् तौ प्रहसन् कुन्तीपुत्रो वृकोदरः। शक्तोऽहं राक्षसस्येति प्रेक्षध्वमिति चाब्रवीत्॥<br><br>5898: आत्मना भ्रातृभिश्चैवधर्मेण सुकृतेन च। इष्टेन च शपे राजन् सूदयिष्यामि राक्षसम्॥<br><br>5899: इत्येवमुक्त्वा तौ वीरौ स्पर्धमानौ परस्परम्। बाहुभ्यां समसज्जेतामुभौ रक्षोवृकोदरौ॥<br><br>5900: तयोरासीत् सम्प्रहारः क्रुद्धयोर्भीमरक्षसोः। अमृष्यमाणयोः सङ्घये देवदानवयोरिव॥<br><br>5901: आरुज्यारुज्य तौ वृक्ष्यानन्योन्यमभिजघ्नतुः। जीमूताविव गर्जन्तौ निनदन्तौ महाबलौ॥<br><br>5902: बभञ्जतुर्महावृक्षानूरुभिर्बलिनां वरौ। अन्योन्येनाभिसंरब्धौ परस्परवधैषिणौ॥<br><br>5903: तद् वृक्षयुद्धमभवन्महीरुहविनाशनम्। वालिसुग्रीवयोर्धात्रोः पुरा स्त्रीकाक्षिणोर्यथा॥<br><br>5904: आविध्याविध्य तौ वृक्षान् मुहूर्तमितरेतरम्। ताडयामासतुरुभौ विनदन्तौ मुहुर्मुहुः॥<br><br>5905: तस्मिन् देशे यदा वृक्षाः सर्व एव निपातिताः। पुञ्जीकृताश्च शतशः परस्परवधेप्सया॥<br><br>5906: तत: शिलाः समादाय मुहूर्तमिव भारत। महाभैरिव शैलेन्द्रौ युयुधाते महाबलौ॥<br><br>5907: शिलाभिरुग्ररूपाभिवृहतीभिः परस्परम्। वचैरिव महावेगैराजघ्नतुरमर्षणौ॥<br><br>5908: अभिद्रुत्य च भूयस्तावन्योन्यं बलदर्पितौ। भुजाभ्यां परिगृह्याथ चकर्षाते गजाविव॥<br><br>5909: मुष्टिभिश्च महाघोरैरन्योन्यमभिजघ्नतुः। ततः कटकटाशब्दो बभूव सुमहात्मनोः॥<br><br>5910: ततः संहृत्य मुष्टिं तु पञ्चशीर्षमिवोरगम्। वेगेनाभ्यहनद् भीमो राक्षसस्य शिरोधराम्॥<br><br>5911: ततः श्रान्तं तु तद् रक्षो भीमसेनभुजाहतम्। सुपरिश्रान्तमालक्ष्य भीमसेनोऽभ्यवर्तत॥<br><br>5912: तत एनं महाबाहुर्बाहुभ्याममरोपमः। समुत्क्षिप्य बलाद् भीमो विनिष्पिष्य महीतले॥<br><br>5913: तस्य गात्राणि सर्वाणि चूर्णयामास पाण्डवः। अरनिना चाभिहत्य शिरः कायादपाहरत्॥<br><br>5914: संदष्टौष्ठं विवृत्ताक्षं फलं वृक्षादिव च्युतम्। जटासुरस्य तु शिरो भीमसेनबलाद्धतम्॥<br><br>5915: पपात रुधिरादिग्धं संदष्टदशनच्छदम्। तं निहत्य महेष्वासो युधिष्ठिरमुपागमत्। स्तूयमानो द्विजावयैस्तु मरुद्भिरिव वासवः॥<br><br>5916: वैशम्पायन उवाच निहते राक्षसे तस्मिन् पुनर्नारायणाश्रमम्। अभ्येत्य राजा कौन्तेयो निवासमकरोत् प्रभुः॥<br><br>5917: स समानीय तान् सर्वान् भ्रातृनित्यब्रवीद् वचः। द्रौपद्या सहितान् काले संस्मरन् भ्रातरं जयम्॥<br><br>5918: समाश्चतस्रोऽभिगताः शिवेन चरतां वने। कृतोद्देशः स बीभत्सु पञ्चमीमभितः समाम्॥<br><br>5919: प्राप्य पर्वतराजानं श्वेतं शिखरिणां वरम्। पुष्पितैर्दुमषण्डैश्च मत्तकोकिलषट्पदैः॥<br><br>5920: मयूरैश्चातकैश्चापि नित्योत्सवविभूषितम्। व्याप्रैर्वराहैर्महिषैर्गवयैर्हरिणैस्तथा॥<br><br>5921: श्वापदैर्व्यालरूपैश्च रुरुभिश्च निषेवितम्। फुल्लैः सहस्रपत्रैश्च शतपत्रैस्तथोत्पलैः॥<br><br>5922: प्रफुल्लैः कमलैश्चैव तथा नीलोत्पलैरपि। महापुण्यं पवित्रं च सुरासुरनिषेवितम्॥<br><br>5923: तत्रापि च कृतोद्देशः समागमदिदृक्षुभिः। कृतश्च समयस्तेन पार्थेनामिततेजसा॥<br><br>5924: पञ्चवर्षाणि वत्स्यामि विद्यार्थीति पुरा मयि। अत्र गाण्डीवधन्वानमवाप्तास्त्रमरिन्दमम्॥<br><br>5925: देवलोकादिमं लोकं द्रक्ष्यामः पुनरागतम्। इत्युक्त्वा ब्राह्मणान् सर्वानामन्त्रयत पाण्डवः॥<br><br>5926: कारणं चैव तत् तेषामाचचक्षे तपस्विनाम्। तानुग्रतपसः प्रीतान् कृत्वा पार्थाः प्रदक्षिणाम्॥<br><br>5927: ब्राह्मणास्तेऽन्वमोदन्त शिवेन कुशलेन च। सुखोदकमिमं क्लेशमचिराद् भरतर्षभ। ॥<br><br>5928: क्षत्रधर्मेणधर्मज्ञ तीर्खा गां पालयिष्यसि। तत् तु राजा वचस्तेषां प्रतिगृह्य तपस्विनाम्॥<br><br>5929: प्रतस्थे सह विप्रैस्तैर्धातृभिश्च परन्तपः। राक्षसैरनुयातो वै लोमशेनाभिरक्षितः॥<br><br>5930: क्वचित् पद्भ्यां ततोऽगच्छद् राक्षसैरुह्यते क्वचित्। तत्र तत्र महातेजा भ्रातृभिः सह सुव्रतः॥<br><br>5931: ततो युधिष्ठिरो राजा बहून् क्लेशान् विचिन्तयन्। सिंहव्याघ्रगजाकीर्णामुदीची प्रययौ दिशम्॥<br><br>5932: अवेक्षमाणः कैलासं मैनाकं चैव पर्वतम्। गन्धमादनपादांश्च श्वेतं चापि शिलोच्चयम्॥<br><br>5933: उपर्युपरि शैलस्य बह्वीश्च सरितः शिवाः। पृष्ठं हिमवतः पुण्यं ययौ सप्तदशेऽहनि॥<br><br>5934: ददृशुः पाण्डवा राजन् गन्धमादनमन्तिकात्। पृष्ठे हिमवतः पुण्ये नानाद्रुमलतावृते॥<br><br>5935: सलिलावर्तसंजातैः पुष्पितैश्च महीरुहैः। समावृतं पुण्यतममाश्रमं वृषपर्वणः॥<br><br>5936: तमुपागम्य राजर्षिधर्मात्मानमरिन्दमाः। पाण्डवा वृषपर्वाणमवन्दन्त गतक्लमाः॥<br><br>5937: अभ्यनन्दत् स राजर्षिः पुत्रवद् भरतर्षभान्। पूजिताश्चावसंस्तत्र सप्तरात्रमरिन्दमाः॥<br><br>5938: अष्टमेऽहनि सम्प्राप्ते तमृषि लोकविश्रुतम्। आमन्त्र्य वृषपर्वाणं प्रस्थानं प्रत्यरोचयन्॥<br><br>5939: एकैकशश्च तान् विप्रान् निवेद्य वृषपर्वणि। न्यासभूतान् यथाकालं बन्धूनिव सुसत्कृतान्॥<br><br>5940: पारिबर्ह च तं शेषं परिदाय महात्मने। ततस्ते यज्ञपात्राणि रत्नान्याभरणानि च। ॥<br><br>5941: न्यदधुः पाण्डवा राजन्नाश्रमे वृषपर्वणः। अतीतानागते विद्वान् कुशलः सर्वधर्मवित्॥<br><br>5942: अन्वशासत् सधर्मज्ञः पुत्रवद्भरतर्षभान्। तेऽनुज्ञाता महात्मानः प्रययुर्दिशमुत्तराम्॥<br><br>5943: तान् प्रस्थितानभ्यगच्छद् वृषपर्वा महीपतिः। उपन्यस्य महातेजा विप्रेभ्यः पाण्डवांस्तदा॥<br><br>5944: अनुसंसार्य कौन्तेयानाशीर्भिरभिनन्द्य च। वृषपर्वा निववृते पन्थानमुपदिश्य च॥<br><br>5945: नानामृगगणैर्जुष्टं कौन्तेयः सत्यविक्रमः। पदातिर्धातृभिः सार्धं प्रातिष्ठत युधिष्ठिरः॥<br><br>5946: नानाद्रुमनिरोधेषु वसन्तः शैलसानुषु। पर्वतं विविशुः श्वेतं चतुर्थेऽहनि पाण्डवाः॥<br><br>5947: महाभ्रघनसंकाशं सलिलोपहितं शुभम्। मणिकाञ्चनरूप्यस्य शिलानां च समुच्चयम्॥<br><br>5948: ते समासाद्य पन्थानं यथोक्तं वृषपर्वणा। अनुससुर्यथोद्देशं पश्यन्तो विविधान्नगान्॥<br><br>5949: उपर्युपरिः शैलस्य गुहाः परमदुर्गमाः। सुदुर्गमांस्ते सुबहून् सुखेनैवाभिचक्रमुः॥<br><br>5950: धौम्यः कृष्णा च पार्थाश्च लोमशश्च महानृषिः। अगच्छन् सहितास्तत्र न कश्चिदवहीयते॥<br><br>5951: ते मृगद्विजसंघुष्टं नानादुमलतायुतम्। शाखामृगगणैश्चैव सेवितं सुमनोरमम्॥<br><br>5952: पुण्यं पद्मसरोयुक्तं सपल्वलमहावनम्। उपतस्थुर्महाभागा माल्यवन्तं महागिरिम्॥<br><br>5953: ततः किम्पुरुषावासं सिद्धचारणसेवितम्। ददृशुर्हष्टरोमाणः पर्वतं गन्धमादनम्॥<br><br>5954: विद्याधरानुचरितं किन्नरीभिस्तथैव च। गजसङ्घसमावासं सिंहव्याघ्रगणायुतम्॥<br><br>5955: शरभोन्नादसंघुष्टं नानामृगनिषेवितम्। ते गन्धमादनवनं तन्नन्दनवनोपमम्॥<br><br>5956: मुदिताः पाण्डुतनया मनोहृदयनन्दनम्। विविशुः क्रमशो वीराः शरण्यं शुभकाननम्॥<br><br>5957: द्रौपदीसहिता वीरास्तैश्च विप्रैर्महात्मभिः। शृण्वन्तः प्रीतिजननान् वल्गून् मदकलाञ्छुभान्॥<br><br>5958: श्रोत्ररम्यान् सुमधुराज्छब्दान् खगमुखरितान्। सर्वर्तुफलभाराढ्यान् सर्वर्तुकुसुमोज्ज्वलान्॥<br><br>5959: पश्यन्तः पादपांश्चापि फलभारावनामितान्। आम्रनाम्रातकान् भव्यान् नारिकेलान् सतिन्दुकान्॥<br><br>5960: मुञ्जातकांस्तथाञ्जीरान् दाडिमान् बीजपूरकान्। पनसॉल्लकुचान् मोचान् खजूरानम्लवेतसान्॥<br><br>5961: पारावतांस्तथा क्षौद्रान् नीपांश्चापि मनोरमान्। बिल्वान् कपित्थाञ्जम्बूंश्च काश्मरीबंदरीस्तथा॥<br><br>5962: प्लक्षानुदुम्बरबटानश्वत्थान् क्षीरिकांस्तथा। भल्लातकानामलकीहरीतकबिभीतकान्॥<br><br>5963: इङ्गुदान् करमर्दाश्च तिन्दुकांश्च महाफलान्। एतानन्यांश्च विविधान् गन्धमादनसानुषु॥<br><br>5964: फलैरमृतकल्पैस्तानाचितान् स्वादुभिस्तरून्। तथैव चम्पकाशोकान् केतकान् बकुलांस्तथा॥<br><br>5965: पुन्नागान् सप्तपर्णाश्च कर्णिकारान् सकेतकान्। पाटलान् कुटजान् रम्यान् मन्दारेन्दीवरांस्तथा॥<br><br>5966: पारिजातान् कोविदारान् देवदारुदुमांस्तथा। शालांस्तालास्तमालांच पिप्पलान् हिङ्गुकांस्तथा॥<br><br>5967: शाल्मली: किंशुकाशोकाञ्छिशपाः सरलांस्तथा। चकोरैः शतपत्रैश्च भृङ्गराजैस्तथा शुकैः॥<br><br>5968: कोकिलैः कलविहेच हारितैर्जीवजीविकैः। प्रियकैश्चातकैश्चैव तथान्यैर्विविधै खगैः॥<br><br>5969: ओत्ररम्यं सुमधुरं कूजद्भिश्चात्यधिष्ठितान्। सरांसि च मनोज्ञानि समन्ताज्जलचारिभिः॥<br><br>5970: कुमुदैः पुण्डरीकैश्च तथा कोकनदोत्पलैः। कलारैः कमलैश्चैव आचितानि समन्ततः॥<br><br>5971: कादम्बैश्चक्रवाकैश्च कुररैर्जलकुक्कुटैः। कारण्डवैः प्लवैहसैर्बकैर्महगुभिरेव च॥<br><br>5972: एतैश्चान्यैश्च कीर्णानि समन्ताज्जलचारिभिः। हृष्टैस्तथा तामरसरसासवमदालसैः॥<br><br>5973: पद्मोदरच्युतरजः किंजल्कारुणरञ्जितैः। मञ्जुस्वरैर्मधुकरैर्विरुतान् कमलाकरान्॥<br><br>5974: अपश्यंस्ते नरव्याघ्रा गन्धमादनसानुषु। तथैव पद्मपण्डैश्च मण्डितांश्च समन्ततः॥<br><br>5975: शिखण्डिनीभिः सहिताँल्लतामण्डलकेषु च। मेघतूर्यरवोद्दाममदनाकुलितान् भृशम्॥<br><br>5976: कृत्वैव केकामधुरं संगीतं मधुरस्वरम्। चित्रान् कलापान् विस्तीर्य सविलासान् मदालसान्। । मयूरान् ददृशुर्हष्टान् नृत्यतो वनलालसान्। कांश्चित् प्रियाभिः सहितान् रममाणान् कलापिनः॥<br><br>5977: ६२। वल्लीलतासंकटेषु कुटजेषु स्थितांस्तथा। कांश्चिच्च कुटजानां तु विटपेषूत्कटानिव्र॥<br><br>5978: कलापरुचिराटोपनिचितान् मुकुटानिव। विवरेषु तरूणां च रुचिरान् ददृशुश्च ते॥<br><br>5979: सिन्धुवारांस्तथोदारान् मन्मथस्येव तोमरान्। सुवर्णवर्णकुसुमान् गिरीणां शिखरेषु च॥<br><br>5980: कर्णिकारान् विकसितान् कर्णपूरानिवोत्तमान्। तथापश्यन् कुरबकान् वनराजिषु पुष्पितान्॥<br><br>5981: कामवश्यौत्सुक्यकरान् कामस्येव शरोत्करान्। तथैव वनराजीनामुदारान् रचितानिव॥<br><br>5982: विराजमानांस्तेऽपश्यस्तिलकांस्तिलकानिव। तथानङ्गशराकारान् सहकारान् मनोरमान्॥<br><br>5983: अपश्यन् भ्रमरारावान् मञ्जरीभिर्विराजितान्। हिरण्यसदृशैः पुष्पैर्दावाग्निसदृशैरपि॥<br><br>5984: लोहितैरञ्जनाभैश्च वैदूर्यसदृशैरपि। अतीव वृक्षा राजन्ते पुष्पिता: शैलसानुषु॥<br><br>5985: तथा शालांस्तमालांश्च पाटलान् बकुलानपि। माला इव समासक्ताः शैलानां शिखरेषु च॥<br><br>5986: विमलस्फाटिकाभानि पाण्डुरच्छदनैर्द्विजैः। कलहंसैरुपेतानि सारसाभिरुतानि च॥<br><br>5987: सरांसि बहुशः पार्थाः पश्यन्तः शैलासनुषु। पद्मोत्पलविमिश्राणि सुखशीतजलानि च। ॥<br><br>5988: एवं क्रमेण ते वीरा वीक्षमाणाः समन्ततः। गन्धवन्त्यथ माल्यानि रसवन्ति फलानि च॥<br><br>5989: सरांसि च मनोज्ञानि वृक्षांश्चातिमनोरमान्। विविशुः पाण्डवाः सर्वे विस्मयोत्फुल्ललोचनाः॥<br><br>5990: कमलोत्पलकह्लारपुण्डरीकसुगन्धिना। सेव्यमाना वने तस्मिन् सुखस्पर्शेन वायुना॥<br><br>5991: ततो युधिष्ठिरो भीममाहेदं प्रीतिमद् वचः। अहो श्रीमदिदं भीम गन्धमादनकाननम्॥<br><br>5992: वने ह्यस्मिन् मनोरम्ये दिव्याः काननजा द्रुमाः। लताश्च विविधाकाराः पत्रपुष्पफलोपगा:॥<br><br>5993: भान्त्येते पुष्पविकचाः पुंस्कोकिलकुलाकुलाः। नात्र कण्टकिनः केचिन्न च विद्यन्त्यपुष्पिताः॥<br><br>5994: स्निग्धपत्रफला वृक्षा गन्धमादनसानुषु। भ्रमरारावमधुरा नलिनी: फुल्लपङ्कजाः॥<br><br>5995: विलोड्यमानाः पश्येमाः करिभिः सकरेणुभिः। पश्येमां नलिनी चान्यां कमलोत्पलमालिनीम्॥<br><br>5996: स्रग्धरां विग्रहवती साक्षाच्छ्रियमिवापराम्। नानाकुसुमगन्धाढ्यास्तस्येमाः काननोत्तमे॥<br><br>5997: उपगीयमाना भ्रमरै राजन्ते वनराजयः। पश्य भीम शुभान् देशान् देवाक्रीडान् समन्ततः॥<br><br>5998: ८३। अमानुषगति प्राप्ताः संसिद्धाः स्म वृकोदर। लताभिः पुष्पिताग्राभिः पुष्पिताः पादपोत्तमाः॥<br><br>5999: संश्लिष्टाः पार्थ शोभन्ते गन्धमादनसानुषु। शिखण्डिनीभिश्चरतां सहितानां शिखण्डिनाम्॥<br><br>6000: नदतां शृणु निर्घोषं भीम पर्वतसानुषु। चकोराः शतपत्राश्च मत्तकोकिलसारिकाः॥<br><br>6001: पत्रिणः पुष्पितानेतान् संपतन्नि महाद्दुमान्। रक्तपीतारुणाः पार्थ पादपाग्रगताः खगाः॥<br><br>6002: परस्परमुदीक्षन्ते बहवो जीवजीवकाः। हरितारुणवर्णानां शाद्वलानां समीपतः॥<br><br>6003: सारसाः प्रतिदृश्यन्ते शैलप्रस्रवणेष्वपि। वदन्ति मधुरा वाचः सर्वभूतमनोरमाः॥<br><br>6004: भृङ्गराजोपचक्राश्च लोहपृष्ठाः पतत्त्रिणः। चतुर्विषाणाः पद्माभाः कुञ्जराः सकरेणवः॥<br><br>6005: एते वैदूर्यवर्णाभं क्षोभयन्ति महत् सरः। बहुतालसमुत्सेधाः शैलशृङ्गपरिच्युताः॥<br><br>6006: नानाप्रस्रवणेभ्यश्च वारिधाराः पतन्ति च। भास्कराभाः प्रभाभिश्च शारदाभ्रधनोपमाः॥<br><br>6007: शोभयन्ति महाशैलं नानारजतधातवः। क्वचिदञ्जनवर्णाभाः क्वचित् काञ्चनसंनिभाः॥<br><br>6008: धातवो हरितालस्य क्वचिद्धिमुलकस्य च। मनः शिलागुहाश्चैव सन्ध्याभ्रनिकरोपमाः॥<br><br>6009: शशलोहितवर्णाभाः क्वचिनैरिकधातवः। सितासिताभ्रप्रतिमा बालसूर्यसमप्रभाः॥<br><br>6010: एते बहुविधाः शैलं शोभयन्ति महाप्रभाः। गन्धर्वाः सह कान्ताभिर्यथोक्तं वृषपर्वणा॥<br><br>6011: दृश्यन्ते शैलशृङ्गेषु पार्थ किम्पुरुषैः सह। गीतानां समतालानां तथा साम्नां च निःस्वनः॥<br><br>6012: श्रूयते बहुधा भीम सर्वभूतमनोहरः। महागङ्गामुदीक्षस्व पुण्यां देवनदी शुभाम्॥<br><br>6013: कलहंसगणैर्जुष्टामृषिकिन्नरसेविताम् धातुभिश्च सरिदिश्च किन्नरैर्मृगपक्षिभिः॥<br><br>6014: गन्धर्वैप्सरोभिश्च काननैश्च मनोरमैः। व्यालैश्च विविधाकारैः शतशीषैः समन्ततः॥<br><br>6015: उपेतं पश्य कौन्तेय शैलराजमरिन्दम। वैशम्पायन उवाच ते प्रीतमनसः शूराः प्राप्ता गमिमनुत्तमाम्॥<br><br>6016: नातृप्यन् पर्वतेन्द्रस्य दर्शनेन परन्तपाः। उपेतमथ माल्यैश्च फलवद्भिश्च पादपैः॥<br><br>6017: आष्टिषेणस्य राजर्षेराश्रमं ददृशुस्तदा। ततस्ते तिग्मतपसं कृशंधमनिसंततम्। पारगं सर्वधर्माणामार्टिषेणमुपागमन्॥<br><br>6018: वैशम्पायन उवाच युधिष्ठिरस्तमासाद्य तपसा दग्धकिल्बिषम्। अभ्यवादयत प्रीतः शिरसा नाम कीर्तयन्॥<br><br>6019: ततः कृष्णा च भीमश्च यमौ च सुतपस्विनौ। शिरोभिः प्राप्य राजर्षि परिवार्योपतस्थिरे॥<br><br>6020: तथैवधौम्योधर्मज्ञः पाण्डवानां पुरोहितः। यथान्यायमुपाक्रान्तस्तमृषि संशितव्रतम्॥<br><br>6021: अन्वजानात् सधर्मज्ञो मुनिर्दिव्येन चक्षुषा। पाण्डोः पुत्रान् कुरुश्रेष्ठानास्यतामिति चाब्रवीत्॥<br><br>6022: कुरूणामृषभं पार्थं पूजयित्वा महातपाः। सह भ्रातृभिरासीनं पर्यपृच्छदनामयम्॥<br><br>6023: नानृते कुरुषे भावं कच्चिद्धर्मे प्रवर्तसे। मातापित्रोश्च ते वृत्तिः कच्चित् पार्थ न सीदति॥<br><br>6024: गुरवः सर्वे वृद्धा वैद्याश्च पूजिताः। कच्चिन्न कुरुषे भावं पार्थ पापेषु कर्मसु॥<br><br>6025: सुकृतं प्रतिकर्तुं च कच्चिद्धातुं च दुष्कृतम्। यथान्यायं कुरुश्रेष्ठ जानासि न विकत्यसे॥<br><br>6026: यथार्ह मानिताः कच्चित् त्वया नन्दन्ति साधवः। वनेष्वपि वसन् कच्चिद्धर्ममेवानुवर्तसे॥<br><br>6027: कच्चिद्धौम्यस्त्वदाचारैर्न पार्थ परितप्यते। दानधर्मतप:शौचैरार्जवेन तितिक्षया॥<br><br>6028: पितृपैतामहं वृत्तं कच्चित् पार्थानुवर्तसे। कच्चिद् राजर्षियातेन पथा गच्छसि पाण्डव॥<br><br>6029: स्वे स्वे किल कुले जाते पुत्रे नप्तरि वा पुनः। पितरः पितृलोकस्था: शोचन्ति च हसन्ति च॥<br><br>6030: किं तस्य दुष्कृतेऽस्माभिः सम्प्राप्तव्यं भविष्यति। किं चास्य सुकृतेऽस्माभिः प्राप्तव्यमिति शोभनम्॥<br><br>6031: पिता माता तथैवाग्निर्गुरुरात्मा च पञ्चमः। यस्यैते पूजिताः पार्थ तस्या लोकावुभौ जितौ॥<br><br>6032: युधिष्ठिर उवाच भगवन्नार्थ माहैतद् यथावद्धर्मनिश्चयम्। यथाशक्ति यथान्यायं क्रियते विधिवन्मया॥<br><br>6033: आष्टिषेण उवाच अभक्षा वायुभक्षाश्च प्लवमाना विहायसा। जुषन्ते पर्वतश्रेष्ठमृषयः पर्वसंधिषु॥<br><br>6034: कामिनः सह कान्ताभिः परस्परमनुव्रताः। दृश्यन्ते शैलशृङ्गस्था यथा किम्पुरुषा नृप॥<br><br>6035: अरजांसि च वासांसि वसानाः कौशिकानि च। दृश्यन्ते बहवः पार्थ गन्धर्वाप्सरसां गणाः॥<br><br>6036: विद्याधरगणाश्चैव स्रग्विणः प्रियदर्शनाः। महोरगगणाश्चैव सुपर्णाश्चोरगादयः॥<br><br>6037: अस्य चोपरि शैलस्य श्रूयते पर्वसंधिषु। भेरीपणपवशङ्खानां मृदङ्गानां च निःस्वनः॥<br><br>6038: इहस्थैरेव तत् सर्वं श्रोतव्यं भरतर्षभाः। न कार्या वः कथंचित् स्यात् तत्राभिगमने मतिः॥<br><br>6039: न चाप्यतः परं शक्यं गन्तुं भरतसत्तमाः। विहारो ह्यत्र देवानाममानुषगतिस्तु सा॥<br><br>6040: ईषच्चपलकर्माणं मनुष्यमिह भारत। द्विषन्ति सर्वभूतानि ताडयन्ति च राक्षसाः॥<br><br>6041: अस्यातिक्रम्य शिखरं कैलासस्य युधिष्ठिर। गतिः परमसिद्धानां देवर्षीणां प्रकाशते॥<br><br>6042: चापलादिह गच्छन्तं पार्थ यानमितः परम्। अयः शूलादिभिर्जन्ति राक्षसाः शत्रुसूदन॥<br><br>6043: अप्सरोभिः परिवृतः समृद्ध्या नरवाहनः। इह वैश्रवणस्तात पर्वसंधिषु दृश्यते॥<br><br>6044: शिखरस्थं समासीनमधिपं यक्षरक्षसाम्। प्रेक्षन्ते सर्वभूतानि भानुमन्तमिवोदितम्॥<br><br>6045: देवदानवसिद्धानां तथा वैश्रवणस्य च। गिरेः शिखरमुद्यानमिदं भरतसत्तम। ॥<br><br>6046: उपासीनस्यधनदं तुम्बुरोः पर्वसंधिषु। गीतसामस्वनस्तात श्रूयते गन्धमादने॥<br><br>6047: एतदेवंविधं चित्रमिह तात युधिष्ठिर। प्रेक्षन्ते सर्वभूतानि बहुशः पर्वसंधिषु॥<br><br>6048: भुञ्जाना मुनिभोज्यानि रसवन्ति फलानि च। वसध्वं पाण्डवश्रेष्ठा यावदर्जुनदर्शनात्॥<br><br>6049: न तात चफ्लैर्भाव्यमिह प्राप्तैः कथंचन। उषित्वेह यथाकामं यथाश्रद्धं विहृत्य च। ततः शस्त्रजितां तात पृथिवीं पालयिष्यसि॥<br><br>6050: जनमेजय उवाच आर्टिषेणाश्रमे तस्मिन् मम पूर्वपितामहाः। पाण्डोः पुत्रा महात्मानः सर्वे दिव्यपराक्रमाः॥<br><br>6051: कियन्तं कालमवसन् पर्वते गन्धमादने। किं च चक्रुर्महावीर्याः सर्वेऽतिबलपौरुषाः॥<br><br>6052: कानि चाभ्यवहार्याणि तत्र तेषां महात्मनाम्। वसतां लोकवीराणामासंस्तद् ब्रूहि सत्तम॥<br><br>6053: विस्तरेण च मे शंस भीमसेनपराक्रमम्। यद् यच्चक्रे महाबाहुस्तस्मिन् हैमवते गिरौ॥<br><br>6054: न खल्वासीत् पुनयुद्धं तस्य यक्षैर्द्विजोत्तम। कच्चित् समागमस्तेषामासीद् वैश्रवणस्य च॥<br><br>6055: तत्र ह्यायातिधनद आर्टिषेणो यथाब्रवीत्। एतदिच्छाम्यहं श्रोतुं विस्तरेण तपोधन॥<br><br>6056: न हि मे शृण्वतस्तृप्तिरस्ति तेषां विचेष्टितम्। वैशम्पायन उवाच एतदात्महितं श्रुत्वा तस्याप्रतिमतेजसः॥<br><br>6057: शासनं सततं चक्रुस्तथैव भरतर्षभाः। भुञ्जाना मुनिभोज्यानि रसवन्ति फलानि च॥<br><br>6058: मेध्यानि हिमवत्पृष्ठे मधूनि विविधानि च। एवं ते न्यवसंस्तत्र पाण्डवा भरतर्षभाः॥<br><br>6059: तथा निवसतां तेषां पञ्चमं वर्षमभ्यगात्। शृण्वतां लोमशोक्तानि वाक्यानि विविधान्युत॥<br><br>6060: कृत्यकाल उपस्थास्य इति चोक्त्वा घटोत्कचः। राक्षसैः सह सर्वैश्च पूर्वमेव गतः प्रभो॥<br><br>6061: आर्टिषेणाश्रमे तेषां वसतां वै महात्मनाम्। अगच्छन् बहवो मासाः पश्यतां महदद्भुतम्॥<br><br>6062: तैस्तत्र विहरद्भिश्च रममाणैश्च पाण्डवैः। प्रीतिमन्तो महाभागा मुनय.श्चारणास्तथा॥<br><br>6063: आजग्मुः पाण्डवान् द्रष्टुं शुद्धात्मानो यतव्रताः। ते तैः सह कथां चक्रुर्दिव्यां भरतसत्तमाः॥<br><br>6064: ततः कतिपयाहस्य महाह्रदनिवासिनम्। ऋद्धिमन्तं महानागं सुपर्णः सहसाऽऽहरत्॥<br><br>6065: प्राकम्पत महाशैलः प्रामृद्यन्त महाद्रुमाः। ददृशुः सर्वभूतानि पाण्डवाश्च तदद्भुतम्॥<br><br>6066: ततः शैलोत्तमस्याचात् पाण्डवान् प्रति मारुतः। अवहत् सर्वमाल्यानि गन्धवन्ति शुभानि च॥<br><br>6067: तत्र पुष्पाणि दिव्यानि सुहृद्भिः सह पाण्डवाः। ददृशुः पञ्चवर्णानि द्रौपदी च यशस्विनी॥<br><br>6068: भीमसेनं ततः कृष्णा काले वचनमब्रवीत्। विविक्ते पर्वतोद्देशे सुखासीनं महाभुजम्॥<br><br>6069: सुपर्णानिलवेगेन श्वसनेन महाचलात्। पञ्चवर्णानि पात्यन्ते पुष्पाणि भरतर्षभ। ॥<br><br>6070: प्रत्यक्षं सर्वभूतानां नदीमश्वरथां प्रति। खाण्डवे सत्यसंधेन भ्रात्रा तव महात्मना॥<br><br>6071: गन्धर्वोरगरक्षांसि वासवश्च निवारितः। हता मायाविनश्चोचाधनुः प्राप्तं च गाण्डिवम्॥<br><br>6072: तवापि सुमहत् तेजो महद् बाहुबलं च ते। अविषह्यमनाधृष्यं शक्रतुल्यपराक्रम॥<br><br>6073: त्वद्वाहुबलवेगेन त्रासिताः सर्वराक्षसाः। हित्वा शैलं प्रपद्यन्तां भीमसेन दिशो दश। ॥<br><br>6074: ततः शैलोत्तमस्याचं चित्रमाल्यधरं शिवम्। व्यपेतभयसम्मोहाः पश्यन्तु सुहृदस्तव॥<br><br>6075: एवं प्रणिहितं भीम चिरात् प्रभृति मे मनः। द्रष्टुमिच्छामि शैलाचं त्वद्वाहुबलपालिता। ॥<br><br>6076: ततः क्षिप्तमिवात्मानं द्रौपद्या स परंतपः। नामृष्यत महाबाहुः प्रहारमिव सद्भवः॥<br><br>6077: सिंहर्षभगतिः श्रीमानुदारः कनकप्रभः। मनस्वी बलवान् दृप्तो मानी शूरश्च पाण्डवः॥<br><br>6078: लोहिताक्षः पृथुव्यंसो मत्तवारणविक्रमः। सिंहदंष्ट्रो बृहत्स्कन्धः शालपोत इवोद्गतः॥<br><br>6079: महात्मा चारुसर्वाङ्गः कम्बुग्रीवो महाभुजः। रुक्मपृष्ठंधनुः खङ्गं तूणांश्चाप परामृशत्॥<br><br>6080: स केसरीव चोत्सिक्तः प्रभिन्न इव वारणः। व्यपेतभयसम्मोहः शैलमभ्यपतद् बली॥<br><br>6081: तं मृगेन्द्रमिवायान्तं प्रभिन्नमिव वारणम्। ददृशुः सर्वभूतानि बाणकार्मुकधारिणम्॥<br><br>6082: द्रौपद्या वर्धयन् हर्षं गदामादाय पाण्डवः। व्यपेतभयसम्मोहः शैलराजं समाश्रितः॥<br><br>6083: न ग्लानि च कातर्यं न वैक्लव्यं न मत्सरः। कदाचिज्जुषते पार्थमात्मजं मातरिश्वनः॥<br><br>6084: तदेकायनमासाद्य विषमं भीमदर्शनम्। बहुतालोच्छ्रयं शृङ्गमारुरोह महाबलः॥<br><br>6085: सकिन्नरमहानागमुनिगन्धर्वराक्षसान्। हर्षयन् पर्वतस्याचमारुह्य स महाबलः॥<br><br>6086: ततो वैश्रवणावासं ददर्श भरतर्षभः। काञ्चनैः स्फाटिकैश्चैव वेश्मभिः समलंकृतम्॥<br><br>6087: प्राकारेण परिक्षिप्तं सौवर्णेन समन्ततः। सर्वरत्नद्युतिमता सर्वोद्यानवता तथा॥<br><br>6088: शैलादभ्युच्छ्यवता चयाट्टालकशोभिना। द्वारतोरणनिर्वृहध्वजसंवाहशोभिना॥<br><br>6089: विलासिनीभिरत्यर्थं नृत्यन्तीभिः समन्ततः। वायुनाधूयमानाभिः पताकाभिरलंकृतम्॥<br><br>6090: धनुष्कोटिमवष्टभ्य वक्रभावेन बाहुना। पश्यमानः स खेदेन द्रविणाधिपतेः पुरम्॥<br><br>6091: मोदयन् सर्वभूतानि गन्धमादनसम्भवः। सर्वगन्धवहस्तत्र मारुतः सुसुखो ववौ॥<br><br>6092: चित्रा.विविधवर्णाभाश्चित्रमञ्जरिधारिणः। अचिन्त्या विविधास्तत्र दुमाः परमशोभिनः॥<br><br>6093: रत्नजालपरिक्षिप्तं चित्रमाल्यविभूषितम्। राक्षसाधिपतेः स्थानं ददृशे भरतर्षभः॥<br><br>6094: गदाखड्गधनुष्पाणिः समभित्यक्तजीवितः। भीमसेनो महाबाहुस्तस्थौ गिरिरिवाचलः॥<br><br>6095: ततः शङ्खमुपाध्मासीद द्विषतां लोमहर्षणम्। ज्याघोषतलशब्दं च कृत्वा भूतान्यमोहयत्॥<br><br>6096: ततः प्रहृष्टरोमाणस्तं शब्दमभिदुद्रुवुः। यक्षराक्षसगन्धर्वाः पाण्डवस्य समीपतः॥<br><br>6097: गदापरिघनिस्त्रिंशशूलशक्तिपरश्वधाः। प्रगृहीता व्यरोचन्त यक्षराक्षसबाहुभिः॥<br><br>6098: ततः प्रववृते युद्धं तेषां तस्य च भारत। : प्रयुक्तान् महामायैः शूलशक्तिपरश्वधान्॥<br><br>6099: भल्लैर्भीमः प्रचिच्छेद भीमवेगतरैस्ततः। अन्तरिक्षगतानां च भूमिष्ठानां च गर्जताम्॥<br><br>6100: शरैविव्याध गात्राणि राक्षसानां महाबलः। सा लोहितमहावृष्टिरभ्यवर्षन्महाबलम्॥<br><br>6101: गदापरिघपाणीनां रक्षसां कायसम्भवाः। कायेभ्यः प्रच्युताधारा राक्षसानां समन्ततः॥<br><br>6102: तैः भीमबाहुबलोत्सृष्टैरायुधैर्यक्षरक्षसाम्। विनिकृत्तानि दृश्यन्ते शरीराणि शिरांसि च॥<br><br>6103: प्रच्छाद्यमानं रक्षोभिः पाण्डवं प्रियदर्शनम्। ददृशुः सर्वभूतानि सूर्यमभ्रगणैरिव॥<br><br>6104: स रश्मिभिरिवादित्यः शरैररिनिधातिभिः। सर्वानार्छन्महाबाहुर्बलवान् सत्यविक्रमः॥<br><br>6105: अभितर्जयमानाश्च रुवन्तश्च महारवान्। न मोहं भीमसेनस्य ददृशुः सर्वराक्षसाः॥<br><br>6106: यक्षा विकृतसर्वाङ्गा भीमसेनभयार्दिताः। भीममार्तस्वरं चक्रुर्विप्रकीर्णमहायुधाः॥<br><br>6107: उत्सृज्य ते गदाशूलानसिशक्तिपरश्वधान्। दक्षिणां दिशमाजग्मुस्त्रासिता दृढधन्वना॥<br><br>6108: तत्र शूलगदापाणियूंढोरस्को महाभुजः। सखा वैश्रवणस्यासीन्मणिमात्राम राक्षसः॥<br><br>6109: अदर्शयदधीकारं पौरुषं च महाबलः। स तान् दृष्ट्वा परावृत्तान् स्मयमान इवाब्रवीत्॥<br><br>6110: एकेन बहवः सङ्खये मानुषेण पराजिताः। प्राप्य वैश्रवणावासं किं वक्ष्यथधनेश्वरम्॥<br><br>6111: एवमाभाष्य तान् सर्वानभ्यवर्तत राक्षसः। शक्तिशूलगदापाणिरभ्यधावत् स पाण्डवम्॥<br><br>6112: तमापतन्तं वेगेन प्रभिन्नमिव वारणम्। वत्सदन्तैस्त्रिभिः पार्श्वे भीमसेनः समार्दयत्॥<br><br>6113: मणिमानपि संक्रुद्धः प्रगृह्य महतीं गदाम्। प्राहिणोद् भीमसेनाय परिगृह्य महाबलः॥<br><br>6114: विद्युदूपां महाघोरामाकाशे महतीं गदाम्। शरैबर्हभिरभ्या द् भीमसेनः शिलाशितैः॥<br><br>6115: प्रत्यहन्यन्त ते सर्वे गदामासाद्य सायकाः। न वेगंधारयामासुर्गदावेगस्य वेगिताः॥<br><br>6116: गदायुद्धसमाचारं बुद्ध्यमानः स वीर्यवान्। व्यंसयामास तं तस्य प्रहारं भीमविक्रमः॥<br><br>6117: ततः शक्तिं महाधोरां रुक्मदण्डामयस्मयीम्। तस्मिन्नेवान्तरेधीमान् प्रजहाराथ राक्षसः॥<br><br>6118: सा भुर्ज भीमनिर्हादा भित्त्वा भीमस्य दक्षिणम्। साग्निज्वाला महारौद्रा पपात सहसा भुवि॥<br><br>6119: सोऽतिविद्धो महेष्वासः शक्त्यामितपराक्रमः। गदां जचाह कौन्तेयः क्रोधपर्याकुलेक्षणः॥<br><br>6120: रक्मपट्टपिनद्धां तां शत्रूणां भयवर्धिनीम्। प्रगृह्याथ नदन भीमः शैक्यां सर्वायसीं गदाम्॥<br><br>6121: तरसा चाभिदुद्राव मणिमन्तं महाबलम्। दीप्यमानं महाशूलं प्रगृह्य मणिमानपि॥<br><br>6122: प्राहिणोद् भीमसेनाय वेगेन महता नदन्। भक्त्वा शूलं गदाचेण गदायुद्धविशारदः॥<br><br>6123: अभिदुद्राव तं हन्तुं गरुत्मानिव पन्नगम्। सोऽन्तरिक्षमवप्लुत्य विधूय सहसा गदाम्॥<br><br>6124: प्रविक्षेप महाबाहुर्विनद्य रणमूर्धनि। सेन्द्राशनिरिवेन्द्रेण विसृष्टा वातरंहसा॥<br><br>6125: हत्वा रक्षः क्षितिं प्राप्य कृत्येव निपपात ह। तं राक्षसं भीमबलं भीमसेनेन पातितम्॥<br><br>6126: ददृशुः सर्वभूतानि सिंहेनेव गवां पतिम्। तं प्रेक्ष्य निहतं भूमौ हतशेषा निशाचराः। भीममार्तस्वरं कृत्वा जग्मुः प्राची दिशं प्रति॥<br><br>6127: वैशम्पायन उवाच श्रुत्वा बहुविधैः शब्दैर्नाद्यमानां गिरेर्गुहाम्। अजातशत्रुः कौन्तेयो माद्रीपुत्रावुभावपि॥<br><br>6128: धौम्यः कृष्णा च विप्राश्च सर्वे च सुहृदस्तथा। भीमसेनमपश्यन्तः सर्वे विमनसोऽभवन्॥<br><br>6129: द्रौपदीमार्षिणाय सम्प्रधार्य महारथाः। सहिताः सायुधाः शूराः शैलमारुरुहुस्तदा। ॥<br><br>6130: ततः सम्प्राप्य शैलाचं वीक्षमाणा महारथाः। ददृशुस्ते महेष्वासा भीमसेनमरिंदमाः॥<br><br>6131: स्फुरतश्च महाकायान् गतसत्त्वांश्च राक्षसान्। महाबलान् महासत्त्वान् भीमसेनेन पातितान्॥<br><br>6132: शुशुभे स महाबाहुर्गदाखड्गधनुधरः। निहत्य समरे सर्वान् दानवान् मघवानिव॥<br><br>6133: ततस्ते भ्रातरं दृष्ट्वा परिष्वज्य महारथाः। तत्रोपविविशुः पार्थाः प्राप्ता गतिमनुत्तमाम्॥<br><br>6134: तैश्चतुर्भिर्महेष्वासैर्गिरिशृङ्गमशोभता लोकपालैर्महाभागैर्दिवं देववरैरिव॥<br><br>6135: कुबेरसदनं दृष्ट्वा राक्षसांश्च निपातितान्। भ्राता भ्रातरमासीनमब्रवीत् पृथिवीपतिः॥<br><br>6136: युधिष्ठिर उवाच साहसाद् यदि वा मोहाद् भीम पापमिदं कृतम्। नैतत् ते सदृशं वीर मुनेरिव मृषा वधः॥<br><br>6137: राजद्विष्टं न कर्तव्यमितिधर्मविदो विदुः। त्रिदशानामिदं द्विष्टं भीमसेन त्वया कृतम्॥<br><br>6138: अर्थधर्मावनादृत्य यः पापे कुरुते मनः। कर्मणां पार्थ पापानां स फलं विन्दतेधुवम्। पुनरेवं न कर्तव्यं मम चेदिच्छसि प्रियम्॥<br><br>6139: वैशम्पायन उवाच एवमुक्त्वा सधर्मात्मा भ्राता भ्रातरमच्युतम्। अर्थतत्त्वविभागज्ञः कुन्तीपुत्रो युधिष्ठिरः॥<br><br>6140: विरराम महातेजास्तमेवार्थं विचिन्तयन्। ततस्ते हतशिष्टा ये भीमसेनेन राक्षसाः॥<br><br>6141: सहिताः प्रत्यपद्यन्त कुबेरसदनं प्रति। ते जवेन महावेगाः प्राप्य वैश्रवणालयम्॥<br><br>6142: भीममार्तस्वरं चक्रुर्भीमसेनभयार्दिताः। न्यस्तशस्त्रायुधाः क्लान्तः शोणिताक्ततनुच्छदाः॥<br><br>6143: प्रकीर्णमूर्धजा राजन् यक्षाधिपतिमब्रुवन्। गदापरिघनिस्त्रिंशतोमरप्रासयोधिनः॥<br><br>6144: राक्षसा निहताः सर्वे तव देव पुरःसराः। प्रमृद्य तरसा शैलं मानुषेणधनेश्वर। ॥<br><br>6145: एकेन सहिताः सङ्घये रणे क्रोधवशा गणाः। । प्रवरा राक्षसेन्द्राणां यक्षाणां च नराधिप॥<br><br>6146: शेरते निहता देव गतसत्त्वाः परासवः। लब्धशेषा वयं मुक्ता मणिमांस्ते सखा हतः॥<br><br>6147: मानुषेण कृतं कर्म विधत्स्व यदनन्तरम्। स तच्छ्रुत्वा तु संक्रुद्धः सर्वयक्षगणाधिपः॥<br><br>6148: कोपसंरक्तनयनः कथमित्यब्रवीद् वचः। द्वितीयमपराध्यन्तं भीमं श्रुत्वाधनेश्वरः॥<br><br>6149: चुक्रोध यक्षाधिपतिर्युज्यतामिति चाब्रवीत्। अथाभ्रघनसंकाशं गिरिशृङ्गमिवोच्छ्रितम्॥<br><br>6150: रथं संयोजयामासुर्गन्धर्हममालिभिः। तस्य सर्वगुणोपेता विमलाक्षा हयोत्तमाः॥<br><br>6151: तेजोबलगुणोपेता नानारत्नविभूषिताः। शोभमाना रथे युक्तास्तरिष्यन्त इवाशुगाः॥<br><br>6152: द्वेषयामासुरन्योन्यं हृषितैर्विजयावहैः। स तामस्थाय भगवान् राजराजो महारथम्॥<br><br>6153: प्रययौ देवगन्धर्वैः स्तूयमानो महाद्युतिः। तं प्रयान्तं महात्मानं सर्वे यक्षाधनाधिपम्॥<br><br>6154: रक्ताक्षा हेमसंकाशा महाकाया महाबलाः। सायुधा बद्धनिस्त्रिंशा यक्षा दशशतावराः॥<br><br>6155: ते जवेन महावेगाः प्लवमाना विहायसा। गन्धमादनमाजग्मुः प्रकर्षन्त इवाम्बरम्॥<br><br>6156: तत् केसरिमहाजालंधनाधिपतिपालितम्। कुबेरं च महात्मानं यक्षरक्षोगणावृतम्॥<br><br>6157: ददृशुर्हष्टरोमाणः पाण्डवाः प्रियदर्शनम्। कुबेरस्तु महासत्त्वान् पाण्डोः पुत्रान् महारथान्॥<br><br>6158: आत्तकार्मुकनिस्त्रिंशान् दृष्ट्वा प्रीतोऽभवत् तदा। देवकार्यं चिकीर्षन् स हृदयेन तुतोष ह॥<br><br>6159: ते पक्षिण इवापेतुर्गिरिशृङ्ग महाजवाः। तस्थुस्तेषां समभ्याशेधनेश्वरपुरःसराः॥<br><br>6160: ततस्तं हृष्टमनसं पाण्डवान् प्रति भारत। समीक्ष्य यक्षगन्धर्वा निर्विकारमवस्थिताः॥<br><br>6161: पाण्डवाश्च महात्मानः प्रणम्यधनदं प्रभुम्। नकुलः सहदेवश्चधर्मपुत्रश्चधर्मवित्॥<br><br>6162: अपराद्धमिवात्मानं मन्यमाना महारथाः। तस्थुः प्राञ्जलयः सर्वे परिवार्यधनेश्वरम्॥<br><br>6163: स ह्यासनवरं श्रीमत् पुष्पकं विश्वकर्मणा। विहितं चित्रपर्यन्तमातिष्ठतधनाधिपः॥<br><br>6164: तमासीनं महाकायाः शङ्कुकर्णा महाजवाः। उपोपविविशुर्यक्षा राक्षसाश्च सहस्रशः॥<br><br>6165: शतशश्चापि गन्धर्वास्तथैवाप्सरसां गणाः। परिवार्योपतिष्ठन्त यथा देवाः शतक्रतुम्॥<br><br>6166: काञ्चनीं शिरसा बिभ्रद् भीमसेनः स्रजं शुभाम्। पाशखड्गधनुष्पाणिरुदैक्षतधनाधिपम्॥<br><br>6167: भीमसेनस्य न ग्लानिर्विक्षतस्यापि राक्षसैः। आसीत् तस्यामवस्थायां कुबेरमपि पश्यतः॥<br><br>6168: आददानं शितान् बाणान् यो काममवस्थितम्। दृष्ट्वा भीमंधर्मसुतमब्रवीन्नरवाहनः॥<br><br>6169: विदुस्त्वां सर्वभूतानि पार्थ भूतहिते रतम्। निर्भयश्चापि शैलाचे वस त्वं भ्रातृभिः सह॥<br><br>6170: न च मन्युस्त्वया कार्यो भीमसेनस्य पाण्डव। कालेनैते हताः पूर्वं निमित्तमनुजस्त्व। ॥<br><br>6171: व्रीडा चात्र न कर्तव्या साहसं यदिदं कृतम्। दृष्टश्चापि सुरैः पूर्वं विनाशो यक्षरक्षसाम्॥<br><br>6172: न भीमसेने कोपो मे प्रीतोऽस्मि भरतरर्षभ। कर्मणः भीमसेनस्य मम तुष्टिरभूत् पुरा॥<br><br>6173: वैशम्पयान उवाच एवमुक्त्वा तु राजानं भीमसेनमभाषत। नैतन्मनसि मे तात वर्तते कुरुसत्तम॥<br><br>6174: यदिदं साहसं भीम कृष्णार्थे कृतवानसि। मामनादृत्य देवांश्च विनाशं यक्षरक्षसाम्॥<br><br>6175: स्वबाहुबलमाश्रित्य तेनाहं प्रीतिमांस्त्वयि। शापादद्य विनिर्मुक्तो घोरदस्मि वृकोदर॥<br><br>6176: अहं पूर्वमगस्त्येन कुद्धेन परमर्षिणा। शप्तोऽपराधे कस्मिंश्चित् तस्यैषा निष्कृतिः कृता॥<br><br>6177: दृष्टो हि मम संक्लेशः पुरा पाण्डवनन्दन। न तवात्रापराधोऽस्ति कथंचिदपि पाण्डव॥<br><br>6178: युधिष्ठिर उवाच कथं शप्तोऽसि भगवन्नगस्त्येन महात्मना। श्रोतुमिच्छाम्यहं देव तवैतच्छापकारणम्॥<br><br>6179: इदं चाश्चर्यभूतं मे यत् क्रोधात् तस्यधीमतः। तदैव त्वं न निर्दग्धः सबल: सपदानुगः॥<br><br>6180: धनेश्वर उवाच देवतानामभू-मन्त्रः कुशवत्यां नरेश्वर। वृतस्तत्राहमगमं महापद्मशतैस्त्रिभिः॥<br><br>6181: यक्षाणां घोररूपाणां विविधायुधधारिणाम्। अध्वन्यहमथापश्यमगस्त्यमृषिसत्तमम्॥<br><br>6182: उग्रं तपस्तप्यमानं यमुनातीरमाश्रितम्। नानापक्षिगणाकीर्णं पुष्पितद्रुमशोभितम्॥<br><br>6183: तमूर्ध्वबाहुं दृष्टैव सूर्यस्याभिमुखे स्थितम्। तेजोराशिं दीप्यमानं हुताशनमिवैधितम्॥<br><br>6184: राक्षसाधिपतिः श्रीमान् मणिमानाम मे सखा। मौदज्ञानभावाच्च दर्पान्मोहाच्च पार्थिव॥<br><br>6185: न्यष्ठीवदाकाशगतो महर्षेस्तस्य मूर्धनि। स कोपान्मामुवाचेदं दिशः सर्वा दहन्निव॥<br><br>6186: मामवज्ञाय दुष्टात्मा यस्मादेव सखा तव। धर्षणां कृतवानेतां पश्यतस्तेधनेश्वर॥<br><br>6187: तस्मात् सहैभिः सैन्यैस्ते वधं प्राप्स्यति मानुषात्। त्वं चाप्येभिर्हतैः सैन्यैः क्लेशं प्राप्येह दुर्मतिः। तमेव मानुषं दृष्ट्वा किल्बिषाद् विप्रमोक्ष्यसे॥<br><br>6188: सैन्यानां तु तवैतेषां पुत्रपौत्रबलान्वितम्। न शापं प्राप्यते घोरं तत् तवाज्ञां करिष्यति॥<br><br>6189: एष शापो मय प्राप्तः प्राक् तस्मादृषिसत्तमात्। स भीमेन महाराज भ्रात्रा तव विमोक्षितः॥<br><br>6190: धनद उवाच युधिष्ठिरधृतिर्दाक्ष्यं देशकालपराक्रमाः। लोकतन्त्रविधानानामेष पञ्चविधो विधिः॥<br><br>6191: धृतिमन्तश्च दक्षाश्च स्वे स्वे कर्मणि भारत। पराक्रमविधानज्ञा नरा कृतयुगेऽभवन्॥<br><br>6192: धृतिमान् देशकालज्ञः सर्वधर्मविधानवित्। क्षत्रियः क्षत्रियश्रेष्ठ प्रशास्ति पृथिवी चिरम्॥<br><br>6193: य एवं वर्तते पार्थ पुरुषः सर्वकर्मसु। स लोके लभते वीर यशः प्रेत्य च सद्गतिम्॥<br><br>6194: देशकालान्तरप्रेप्सुः कृत्वा शक्रः पराक्रमम्। सम्प्राप्तस्त्रिदिवे राज्यं वृत्रहा वसुभिः सह॥<br><br>6195: यस्तु केवलसंरम्भात् प्रपातं न निरीक्षते। पापात्मा पापबुद्धिर्यः पापमेवानुवर्तते॥<br><br>6196: कर्मणामविभागज्ञः प्रेत्य चेह विनश्यति। अकालज्ञः सुदुर्मेधाः कार्याणामविशेषवित्॥<br><br>6197: वृथाऽचारसमारम्भः प्रेत्य चेह विनश्यति। साहसे वर्तमानानां निकृतीनां दुरात्मनाम्॥<br><br>6198: सर्वसामर्थ्यलिप्सूनां पापो भवति निश्चयः। अधर्मज्ञोऽवलिप्तश्च बालबुद्धिरमर्षणः॥<br><br>6199: निर्भयो भीमसेनोऽयं तं शाधि पुरुषर्षभ। आर्टिषेणस्य राजर्षेः प्राप्य भूयस्त्वमाश्रमम्॥<br><br>6200: तामिस्रं प्रथमं पक्षं वीतशोकभयो वस। अलकाः सह गन्धर्वैर्यक्षाश्च सह किन्नरैः॥<br><br>6201: मन्नियुक्ता मनुष्येन्द्र सर्वे च गिरिवासिनः। रक्षिष्यन्ति महाबाहो सहितं द्विजसत्तमैः॥<br><br>6202: साहसादनुसम्प्राप्तः प्रतिबुध्य वृकोदरः। वार्यतां साध्वयं राजंस्त्वयाधर्मभृतां वर॥<br><br>6203: अतः परं च वो राजन् द्रक्ष्यन्ति वनगोचराः। उपस्थास्यन्ति वो राजन् रक्षिष्यन्ते च वः सदा॥<br><br>6204: तथैव चान्नपानानि स्वादूनि च बहूनि च। आहरिष्यन्ति मत्प्रेष्याः सदा वः पुरुषर्षभाः॥<br><br>6205: यथा जिष्णुर्महेन्द्रस्य यथा वायोवृकोदरः। धर्मस्य त्वं यथा तात योगोत्पन्नो निजः सुतः॥<br><br>6206: आत्मजावात्मसम्पन्नौ यमौ चोभौ यथाश्विनोः। रक्ष्यास्तद्वन्ममापीह यूयं सर्वे युधिष्ठिर॥<br><br>6207: अर्थतत्त्वविधानज्ञः सर्वधर्मविधानवित्। भीमसेनादवरजः फाल्गुनः कुशली दिवि॥<br><br>6208: याः काश्चन मता लोके स्वाः परमसम्पदः। जन्मप्रभृति ताः सर्वाः स्थितास्तातधनंजये। ॥<br><br>6209: दमो दानं बलं बुद्धिींकृतिस्तेज उत्तमम्। एतान्यपि महासत्त्वे स्थितान्यमिततेजसि॥<br><br>6210: न मोहात् कुरुते जिष्णुः कर्म पाण्डव गर्हितम्। न पार्थस्य मृषोक्तानि कथयन्ति नरा नृषु॥<br><br>6211: स देवपितृगन्धर्वैः कुरूणां कीर्तिवर्धनः। मानितः कुरुतेऽस्त्राणि शक्रसद्मनि भारत। ॥<br><br>6212: योऽसौ सर्वान् महीपालान् धर्मेण वशमानयत्। स शान्तनुर्महातेजाः पितुस्तव पितामहः॥<br><br>6213: प्रीयते पार्थ पार्थेन दिवि गाण्डीवधन्वना। सम्यक् चासौ महावीर्यः कुलधुर्येण पार्थिवः॥<br><br>6214: पितॄन् देवानृषीन् विप्रान् पूजयित्वा महातपाः। सप्त मुख्यान् महामेधानाहरद् यमुनां प्रति॥<br><br>6215: अधिराजः स राजंस्त्वां शान्तनुः प्रपितामहः। स्वर्गजिच्छक्रलोकस्थः कुशलं परिपृच्छति॥<br><br>6216: वैशम्पायन उवाच एतच्छ्रुत्वा तु वचनंधनदेन प्रभाषितम्। पाण्डवाश्च ततस्तेन बभूवुः सम्प्रहर्षिताः॥<br><br>6217: ततः शक्तिं गदां खड्धनुश्च भरतर्षभः। प्राध्वं कृत्वा नमश्चक्रे कुबेराय वृकोदरः॥<br><br>6218: ततोऽब्रवीद्धनाध्यक्षः शरण्यः शरणागतम्। मानहा भव शत्रूणां सुहृदां नन्दिवर्धनः॥<br><br>6219: स्वेषु वेश्मसु रम्येषु वसतामित्रतापनाः। काभान्न परिहास्यन्ति यक्षा वो भरतर्षभाः। ॥<br><br>6220: शीघ्रमेव गुडाकेशः कृतास्त्रः पुनरेष्यति। साक्षान्मघवता सृष्टः सम्प्राप्स्यतिधनंजयः॥<br><br>6221: एवमुत्तमकर्माणमनुशिष्य युधिष्ठिरम्। श्वेतं गिरिवरश्रेष्ठं प्रययौ गुह्यकाधिपः॥<br><br>6222: तं परिस्तोमसंकीर्णैर्नानारत्नविभूषितैः। यानैरनुययुर्यक्षा राक्षसाश्च सहस्रशः॥<br><br>6223: पक्षिणामिव निर्घोषः कुबेरसदनं प्रति। बभूव परमाश्वानामैरावतपथे यथा॥<br><br>6224: ते जग्मुस्तूर्णमाकाशंधनाधिपतिवाजिनः। प्रकर्षन्त इवाभ्राणि पिबन्त इव मारुतम्॥<br><br>6225: ततस्तानि शरीराणि गतसत्त्वानि रक्षसाम्। अपाकृष्यन्त शैलाचाद्धनाधिपतिशासनात्॥<br><br>6226: तेषां हि शापकालः स कृतोऽगस्त्येनधीमता। समरे निहतास्तस्माच्छापस्यान्तोऽभवत् तदा॥<br><br>6227: पाण्डवाश्च महात्मानस्तेषु वेश्मसु तां क्षपाम्। सुखमूषुर्गतोद्वेगा: पूजिताः सर्वराक्षसैः॥<br><br>6228: वैशम्पायन उवाच ततः सूर्योदयेधौम्यः कृत्वाऽऽछिकमरिंदम्। आर्टिषेणेन सहितः पाण्डवानभ्यवर्तत॥<br><br>6229: तेऽभिवाद्याष्टिषेणस्य पादौधौम्यस्य चैव ह। ततः प्राञ्जलयः सर्वे ब्राह्मणांस्तानपूजयन्॥<br><br>6230: ततो युधिष्ठिरंधौम्यो गृहीत्वा दक्षिणे करे। प्राची दिशमभिप्रेक्ष्य महर्षिरिदमब्रवीत्॥<br><br>6231: असौ सागरपर्यन्तां भूमिमावृत्य तिष्ठति। शैलराजो महाराज मन्दरोऽति विराजते॥<br><br>6232: इन्द्रवैश्रवणावेतां दिशं पाण्डव रक्षतः। पर्वतैश्च वनान्तैश्च काननैश्चैव शोभिताम्॥<br><br>6233: एतदाहुर्महेन्द्रस्य राज्ञो वैश्रवणस्य च। ऋषयः सर्वधर्मज्ञाः सद्म तात मनीषिणः॥<br><br>6234: अतश्चोद्यन्तमादित्यमुपतिष्ठन्ति वै प्रजाः। ऋषयश्चापिधर्मज्ञाः सिद्धाः साध्याश्च देवताः॥<br><br>6235: यमस्तु राजाधर्मज्ञः सर्वप्राणभृतां प्रभुः। प्रेतसत्त्वगतिं ह्येनां दक्षिणामाश्रितो दिशम्॥<br><br>6236: एतत् संयमनं पुण्यमतीवाद्भुतदर्शनम्। प्रेतराजस्य भवनमृद्ध्या परमया युतम्॥<br><br>6237: यं प्राप्य सविता राजन् सत्येन प्रतितिष्ठति। अस्तं पर्वताराजानमेतमाहुर्मनीषिणः॥<br><br>6238: एतं पर्वतराजानं समुद्रं च महोदधिम्। आवसन् वरुणो राजा भूतानि परिरक्षति॥<br><br>6239: उदीची दीपयन्नेष दिशं तिष्ठति वीर्यवान्। महामेरुर्महाभाग शिवो ब्रह्मविदां गतिः॥<br><br>6240: यस्मिन् ब्रह्मसदश्चैव भूतात्मा चावतिष्ठते। प्रजापतिः सृजन् सर्वं यत् किञ्चिज्जङ्गमागमम्॥<br><br>6241: यानाहुर्ब्रह्मणः पुत्रान् मानसान् दक्षसप्तमान्। तेषामपि महामेरुः शिवं स्थानमनामयम्॥<br><br>6242: अत्रैव प्रतितिष्ठन्ति पुनरेवोदयन्ति च। सप्त देवर्षयस्तात वसिष्ठप्रमुखाः सदा॥<br><br>6243: देशं विरजसं पश्य मेरोः शिखरमुत्तमम्। यत्रात्मतृप्तरध्यास्ते देवैः सह पितामहः॥<br><br>6244: यमाहुः सर्वभूतानां प्रकृतेः प्रकृतिंध्रुवम्। अनादिनिधनं देवं प्रभुं नारायणं परम्॥<br><br>6245: ब्रह्मणः सदनात् तस्य परं स्थान प्रकाशते। देवा अपि न पश्यन्ति सर्वतेजोमयं शुभम्॥<br><br>6246: अत्यर्कानलदीप्तं तत् स्थानं विष्णोर्महात्मनः। स्वयैव प्रभया राजन् दुष्प्रेक्ष्यं देवदानवैः॥<br><br>6247: प्राच्यां नारायणस्थानं मेरावतिविराजते। यत्र भूतेश्वरस्तात सर्वप्रकृतिरात्मभूः॥<br><br>6248: भासयन् सर्वभूतानि सुश्रियाभिविराजते। नात्र ब्रह्मर्षयस्तात कुत एव महर्षयः॥<br><br>6249: प्राप्नुवन्ति गतिं ह्येतां यतीनां भावितात्मनाम्। न तं ज्योतींषि सर्वाणि प्राप्य भासन्ति पाण्डव॥<br><br>6250: परेण तपसा युक्ता स्वयं प्रभुरचिन्त्यात्मा तत्र ह्यतिविराजते। यतयस्तत्र गच्छन्ति भक्त्या नारायणं हरिम्॥<br><br>6251: भाविताः कर्मभिः शुभैः। योगसिद्धा महात्मानस्तमोमोहविवर्जिताः॥<br><br>6252: तत्र गत्वा पुनर्नेमं लोकमायान्ति भारत। स्वयम्भुवं महात्मानं देवदेवं सनातनम्॥<br><br>6253: स्थानमेतन्महाभागध्रुवमक्षयमव्ययम्। ईश्वरस्य सदा ह्येतत् प्रणमात्र युधिष्ठिर॥<br><br>6254: एनं त्वहरहर्मेसं सूर्याचन्द्रमसौध्रुवम्। प्रदक्षिणमुपावृत्य कुरुतः कुरुनन्दन। ॥<br><br>6255: ज्योतींषि चाप्यशेषेण सर्वाण्यनघ सर्वतः। परियान्ति महाराज गिरिराजं प्रदक्षिणम्॥<br><br>6256: एतं ज्योतींषि सर्वाणि प्रकर्षन् भगवानपि। कुरुते वितमस्कर्मा आदित्योऽभिप्रदक्षिणम्॥<br><br>6257: अस्तं प्राप्य ततः संध्यामतिक्रम्य दिवाकरः। उदीची भजते काष्ठां दिशमेष विभावसुः॥<br><br>6258: पर्वसंधिषु। स मेरुमनुवृत्तः सन् पुनर्गच्छति पाण्डव। प्राङ्मुखः सविता देवः सर्वभूतहिते रतः॥<br><br>6259: स मासान् विभजन् काले बहुधा तथैव भगवान् सोमो नक्षत्रैः सह गच्छति॥<br><br>6260: एवमेतं त्वतिक्रम्य महामेरुमतन्द्रितः। भावयन् सर्वभूतानि पुनर्गच्छति मन्दरम्॥<br><br>6261: तथा तमिस्रहा देवो मयूखैर्भावयञ्जगत्। मार्गमेतदसम्बाधमादित्यः परिवर्तते॥<br><br>6262: सिसृक्षुः शिशिराण्येव दक्षिणां भजते दिशम्। ततः सर्वाणि भूतानि कालोऽभ्यर्च्छति शैशिरः॥<br><br>6263: स्थावराणां च भूतानां जगमानां च तेजसा। तेजांसि समुपादत्ते निवृत्तः स विभावसुः॥<br><br>6264: ततः स्वेदक्लमौ तन्द्री ग्लानिश्च भजते नरान्। प्राणिभिः सततं स्वपो ह्यभीक्ष्णं च निषेव्यते॥<br><br>6265: एवमेतदनिर्देश्यं मार्गमावृत्य भानुमान्। पुनः सृजति वर्षाणि भगवान् भावयन् प्रजाः॥<br><br>6266: वृष्टिमारुतसंतापैः सुखैः स्थावरजङ्गमान्। वर्धयन् सुमहातेजाः पुनः प्रतिनिवर्तते॥<br><br>6267: एवमेष चरन् पार्थ कालचक्रमतन्द्रितः। प्रकर्षन् सर्वभूतानि सविता परिवर्तते॥<br><br>6268: संतता गतिरेतस्य नैष तिष्ठति पाण्डव। आदायैव तु भूतानां तेजो विसृजते पुनः॥<br><br>6269: विभजन् सर्वभूतानामायुः कर्म च भारत। अहोरात्रं कलाः काष्ठाः सृजत्येष सदा विभुः॥<br><br>6270: वैशम्पायन उवाच तस्मिन् नगेन्द्रे वसतां तु तेषां महात्मनां सद्बतमास्थितानाम्। रतिः प्रमोदश्च बभूव तेषामाकाङ्क्षतां दर्शनमर्जुनस्य॥<br><br>6271: स्तेजस्विनः सत्यधृतिप्रधानान्। र्गन्धर्वसङ्घाश्च महर्षयश्च॥<br><br>6272: तं पादपैः पुष्पधरैरुपेतं नगोत्तमं प्राप्य महारथानाम्। मनःप्रसादः परमो बभूव यथा दिवं प्राप्य मरुद्गणानाम्॥<br><br>6273: मयूरहंसस्वननादितानि पुष्पोपकीर्णानि महाचलस्य। शृङ्गाणि सानूनि च पश्यमाना गिरेः परं हर्षमवाप्य तस्थुः॥<br><br>6274: साक्षात् कुबेरेण कृताश्च तस्मिन् नगोत्तमे संवृतकूलरोधसः। कादम्बकारण्डवहंसजुष्टाः पद्माकुलाः पुष्करिणीरपश्यन्॥<br><br>6275: क्रीडाप्रदेशांश्च समृद्धरूपान् सुचित्रमाल्यावृतजातशोभान्। मणिप्रकीर्णाश्च मनोरमांश्च यथा भवेयुर्धनदस्य राज्ञः॥<br><br>6276: अनेकवर्णश्च सुगन्धिभिश्च महाद्रुमैः संततमभ्रजालैः। तपःप्रधानाः सततं चरन्तः शृङ्गं गिरेश्चिन्तयितुं न शेकुः॥<br><br>6277: स्वतेजसा तस्य नगोत्तमस्य महौषधीनां च तथा प्रभावात्। दहोनिशानां पुरुषप्रवी॥<br><br>6278: यमास्थितः स्थावरजङ्गमानि विभावसुर्भावयतेऽमितौजाः। स्तत्र स्थितास्ते ददृशुर्नृसिंहाः॥<br><br>6279: रवेस्तमिस्रागमनिर्गमांस्ते तथोदयं चास्तमनं च वीराः। समावृताः प्रेक्ष्य तमोनुदस्य गभस्तिजालैः प्रदिशो दिशश्च॥<br><br>6280: स्वाध्यायवन्तः सततक्रियाश्च धर्मप्रधानाश्च शुचिव्रताश्च। सत्ये स्थितास्तस्य महारथस्य सत्यव्रतस्यागमनप्रतीक्षाः॥<br><br>6281: इहैव हर्षोऽस्तु समागतानां क्षिप्रं कृतास्त्रेणधनंजयेन। इति ब्रुवन्तः परमाशिषस्ते पार्थास्तपोयोगपरा बभूवुः॥<br><br>6282: दृष्ट्वा विचित्राणि गिरौ वनानि किरीटिनं चिन्तयतामभीक्ष्णम्। बभूव रात्रिदिवसश्च तेषां संवत्सरेणैव समानरूपः॥<br><br>6283: यदैवधौम्यानुमते महात्मा कृत्वा जटां प्रव्रजित: स जिष्णुः। तदैव तेषां न बभूव हर्षः कुतो रतिस्तद्गतमानसानाम्॥<br><br>6284: भ्रातुर्नियोगात् तु युधिष्ठिरस्य वनादसौ वारणमत्तगामी। स्तदैव ते शोकहता बभूवुः॥<br><br>6285: मस्त्रार्थिनं वासवमभ्युपेतम्। । स्तस्मिन् नगे भारत भारतानाम्॥<br><br>6286: उषित्वा पञ्च वर्षाणि सहस्राक्षनिवेशने। अवाप्य दिव्यान्यस्त्राणि सर्वाणि विबुधेश्वरात्॥<br><br>6287: आग्नेयं वारुणं सौम्यं वायव्यपथ वैष्णवम्। ऐन्द्रं पाशुपतं ब्राह्मं पारमेष्ठ्यं प्रजापतेः॥<br><br>6288: यमस्यधातुः सवितुस्त्वष्टुर्वैश्रवणस्य च। तानि प्राप्य सहस्राक्षादभिवाद्य शतक्रतुम्॥<br><br>6289: अनुज्ञातस्तदा तेन कृत्वा चापि प्रदक्षिणम्। आगच्छदर्जुनः प्रीतः प्रहृष्टो गन्धमादनम्॥<br><br>6290: वैशम्पायन उवाच ततः कदाचिद्धरिसम्प्रयुक्तं महेन्द्रवाहं सहसोपयातम्। विद्युत्प्रभं प्रेक्ष्य महारथानां हर्षोऽर्जुनं चिन्तयतां बभूव॥<br><br>6291: स दीप्यमानः सहसान्तरिक्षं प्रकाशयन् मातलिसंगृहीतः। बभौ महोल्केव घनान्तरस्था शिखेव चाग्नेर्खलिता विधूमा॥<br><br>6292: तमास्थित: संददृशे किरीटी स्रग्वीनवान्याभरणानि बिभ्रत्। धनंजयो वज्रधरप्रभावः श्रिया ज्वलन् पर्वतमाजगाम॥<br><br>6293: स शैलमासाद्य किरीटमाली महेन्द्रवाहादवरुह्य तस्मात्। नजातशत्रोस्तदनन्तरं च॥<br><br>6294: वृकोदरस्यापि च वन्द्यपादौ माद्रीसुताभ्यामभिवादितश्च। समेत्य कृष्णां परिसान्त्व्य चैनां प्रह्वोऽभवद् भ्रातुरुपह्वरे सः॥<br><br>6295: बभूव तेषां स्तेनाप्रमेयेण समागतानाम्। स चापि तान् प्रेक्ष्य किरीटमाली ननन्द राजानमभिप्रशंसन्॥<br><br>6296: यमास्थितः सप्त जघान पूगान् दितेः सुतानां नमुचेनिहन्ता। तमिन्द्रवाहं समुपेत्य पार्था: प्रदक्षिणं चक्रुरदीनसत्त्वाः॥<br><br>6297: ते मातलेश्चक्रुरतीव हृष्टाः सत्कारमवयं सुरराजतुल्यम्। सर्वान् यथावच्च दिवौकसस्ते पप्रच्छुरेनं कुरुराजपुत्राः॥<br><br>6298: तानप्यसौ मातलिरभ्यनन्दत् पितेव पुत्राननुशिष्य पार्थान्। ययौ रथेनाप्रतिमप्रभेण पुनः सकाशं त्रिदिवेश्वरस्य॥<br><br>6299: गते तु तस्मिन् नरदेववर्यः शक्रात्मजः शक्ररिपुप्रमाथी। शक्रेण दत्तानि ददौ महात्मा महाधनान्युत्तमरूपवन्ति॥<br><br>6300: दिवाकराभाणि विभूषणानि प्रियः प्रियायै सुतसोममात्रे। ततः स तेषां कुरुपुङ्गवानां तेषां च सूर्याग्निसमप्रभाणाम्॥<br><br>6301: विप्रर्षभाणामुपविश्य मध्ये सर्वं यथावत् कथयांबभूवा एवं मयास्त्राण्युपशिक्षितानि शक्राच्च वाताच्च शिवाच्च साक्षात्॥<br><br>6302: तथैव शीलेन समाधिनाथ प्रीताः सुरा मे सहिताः सहेन्द्राः। संक्षेपतो वै स विशुद्धकर्मा तेभ्यः समाख्याय दिवि प्रवासम्॥<br><br>6303: माद्रीसुताभ्यां सहितः किरीटी सुष्वाप तामावसतिं प्रतीतः॥<br><br>6304: वैशम्पायन उवाच ततो रजन्यां वयुष्टायांधर्मराज युधिष्ठिरम्। भ्रातृभिः सहितः सर्वैरवन्दतधनंजयः॥<br><br>6305: एतस्मिन्नेव काले सर्ववादित्रनिःस्वनः। बभूव तुमुल: शब्दस्त्वन्तरिक्षे दिवौकसाम्॥<br><br>6306: रथनेमिस्वनश्चैव घण्टाशब्दश्च भारत। पृथग् व्यालमृगाणां च पक्षिणामिव सर्वशः॥<br><br>6307: ते समन्तादनुययुर्गन्धर्वाप्सरसां गणाः। विमानैः सूर्यसंकाशैर्देवराजमरिंदमम्॥<br><br>6308: ततः स हरिभिर्युक्तं जाम्बूनदपरिष्कृतम्। मेघनादिनमारुह्य श्रिया परमया ज्वलन्॥<br><br>6309: पार्थानभ्याजगामाथ देवराजः पुरंदरः। आगत्य च सहस्राक्षो स्थादवरुरोह वै॥<br><br>6310: तं दृष्ट्वैव महात्मानंधर्मराजो युधिष्ठिरः। भ्रातृभिः सहितः श्रीमान् देवराजमुपागमत्॥<br><br>6311: पूजयामास चैवाथ विधिवद् भूरिदक्षिणः। यथार्हममितात्मानं विधिदृष्टेन कर्मणा॥<br><br>6312: धनंजयश्च तेजस्वी प्रणिपत्य पुरंदरम्। भृत्यवत् प्रणतस्तस्थौ देवराजसमीपतः॥<br><br>6313: आप्यायत महातेजाः कुन्तीपुत्रो युधिष्ठिरः। धनंजयमभिप्रेक्ष्य विनीत स्थितमन्तिके॥<br><br>6314: जटिलं देवराजस्य तपोयुक्तमकल्मषम्। हर्षेण महताऽऽविष्टः फाल्गुनस्याथ दर्शनात्॥<br><br>6315: बभूव परमप्रीतो देवराजं च पूजयन्। तं तथादीनमनसं राजानं हर्षसम्लुतम्॥<br><br>6316: सर्वाणि मत्तः उवाच वचनंधीमान् देवराजः पुरंदरः। त्वमिमां पृथिवीं राजन् प्रशासिष्यसि पाण्डव। स्वस्ति प्राप्नुहि कौन्तेय काम्यकं पुनराश्रमम्॥<br><br>6317: अस्त्राणि लब्धानि च पाण्डवेन प्रयतेन राजन्। कृतप्रियश्चास्मिधनंजयेन जेतुं न शक्यस्त्रिभिरेष लोकैः॥<br><br>6318: एवमुक्त्वा सहस्राक्षः कुन्तीपुत्रं युधिष्ठिरम्। जगाम त्रिदिवं हृष्टः स्तूयमानो महर्षिभिः॥<br><br>6319: धनेश्वरगृहस्थानां पाण्डवानां समागमम्। शक्रेण य इदं विद्वानधीयीत् समाहितः॥<br><br>6320: संवत्सरं ब्रह्मचारी नियतः संशितव्रतः। स जीवेद्धि निराबाधः स सुखी शरदां शतम्॥<br><br>6321: वैशम्पायन उवाच यथागतं गते शक्रे भ्रातृभिः सह सङ्गतः। कृष्णया चैव बीभत्सुर्धर्मपुत्रमपूजयत्॥<br><br>6322: अभिवादयमानं तं मूर्युपाघ्राय पाण्डवम्। हर्षगद्गदया वाचा प्रहृष्टोऽर्जुनमब्रवीत्॥<br><br>6323: कथमर्जुन कालोऽयं स्वर्गे व्यतिगतस्तव। कथं चास्त्राण्यवाप्तानि देवराजश्च तोषितः॥<br><br>6324: सम्यग् वा ते गृहीतानि कच्चिदस्त्राणि पाण्डव। कच्चित् सुराधिपः प्रीतो रुद्रो वास्त्राण्यदाद् तव॥<br><br>6325: यथा दृष्टश्च ते शक्रो भगवान् वा पिनाकधृक्। यथैवास्त्राण्यवाप्तानि यथैवाराधितश्च ते॥<br><br>6326: यथोक्तवांस्त्वां भगवान् शतक्रतुररिंदम। कृतप्रियस्त्वयास्मीति तस्य ते किं प्रियं कृतम्॥<br><br>6327: एतदिच्छाम्यहं श्रोतुं विस्तरेण महाद्युते। यथा तुष्टो महादेवो देवराजस्तथानघ॥<br><br>6328: यच्चापि वज्रपाणेस्तु प्रियं कृतमरिंदम। एतदाख्याहि मे सर्वमखिलेनधनंजय॥<br><br>6329: अर्जुन उवाच शृणु हन्त महाराज विधिना येन दृष्टवान्। शतक्रतुमहं देवं भगवन्तं च शङ्करम्॥<br><br>6330: विद्यामधीत्य तां राजस्त्वयोक्तामरिमर्दन। भवता च समादिष्टस्तपसे प्रस्थितो वनम्॥<br><br>6331: भृगुतुङ्गमथो गत्वा काम्यकादास्थितस्तपः। एकरात्रोषितः कञ्चिदपश्यं ब्राह्मणं पथि॥<br><br>6332: स मामपृच्छत् कौन्तेय क्वासि गन्ता ब्रवीहि मे। तस्मा अवितथं सर्वमब्रुवं कुरुनन्दन॥<br><br>6333: स तथ्यं मम तच्छ्रुत्वा ब्राह्मणो राजसत्तम। अपूजयत मां राजन् प्रीतिमांश्चाभवन्मयि॥<br><br>6334: ततो मामब्रवीत् प्रीतस्तप आतिष्ठ भारत। तपस्वी नचिरेण त्वं द्रक्ष्यसे विबुधाधिपम्॥<br><br>6335: ततोऽहं वचनात् तस्य गिरिमारुह्य शैशिरम्। तपोऽतप्यं महाराज मासं मूलफलाशनः॥<br><br>6336: द्वितीयश्चापि मे मासो जलं भक्षयतो गतः। निराहारस्तृतीयेऽथ मासे पाण्डवनन्दन॥<br><br>6337: अर्श्वबाहुश्चतुर्थं तु मासमस्मि स्थितस्तदा। न च मे हीयते प्राणस्तदद्भुतमिवाभवत्॥<br><br>6338: पञ्चमे त्वथ सम्प्राप्ते प्रथमे दिवसे गते। वराहसंस्थितं भूतं मत्समीपं समागमत्॥<br><br>6339: निघ्नन् प्रोथेन पृथिवीं विलिखंचरणैरपि। सम्मार्जञ्जठरेणोर्वी विवर्तश्च मुहुर्मुहुः॥<br><br>6340: अनु तस्यापरं भूतं महत् कैरातसंस्थितम्। धनुर्बाणासिमत् प्राप्तं स्त्रीगणानुगतं तदा॥<br><br>6341: ततोऽहंधनुरादाय तथाक्षय्ये महेषुधी। अताडयं शरेणाथ तद् भूतं लोमहर्षणम्॥<br><br>6342: युगपत् तं किरातस्तु विकृष्य बलवद्धनुः। अभ्याजने दृढतरं कम्पयत्रिव मे मनः॥<br><br>6343: स तु मामब्रवीद् राजन् मम पूर्वपरिग्रहः। मृगयाधर्ममुत्सृज्य किमर्थं ताडितस्त्वया॥<br><br>6344: एष ते निशितैर्बाणैर्दप॑ हन्मि स्थिरो भव। सधनुष्मान् महाकायस्ततो मामभ्यभाषत॥<br><br>6345: ततो गिरिमिवात्यर्थमावृणोन्मां महाशरैः। तं चाहं शरवर्षेण महता समवाकिरम्॥<br><br>6346: ततः शरैर्दीप्तमुखैर्यन्त्रितैरनुमन्त्रितैः। प्रत्यविध्यमहं तं तु वजैरिव शिलोच्चयम्॥<br><br>6347: तस्य तच्छतधा रूपमभवच्च सहस्रधा। तानि चास्य शरीराणि शरैरहमताडयम्॥<br><br>6348: पुनस्तानि शरीराणि एकीभूतानि भारत। अदृश्यन्त महाराज तान्यहं व्यधमं पुनः॥<br><br>6349: अणुवृहच्छिरा भूत्वा बृहच्चाणुशिराः पुनः। एकीभूतस्तदा राजन् सोऽभ्यवर्तत मां युधि॥<br><br>6350: यदाभिभवितुं बाणैर्न च शक्नोमि तं रणे। ततो महास्त्रमातिष्ठं वायव्यं भरतर्षभ॥<br><br>6351: न चैनमशकं हन्तुं तदद्भुतमिवाभवत्। तस्मिन् प्रतिहते चास्त्रे विस्मयो मे महानभूत्॥<br><br>6352: भूय एव महाराज सविशेषमहं ततः। अस्त्रपूगेन महता रणे भूतमवाकिरम्॥<br><br>6353: स्थूणाकर्णभयो जालं शरवर्षमथोल्बणम्। शलभास्त्रमश्मवर्ष समास्थायाहमभ्ययाम्॥<br><br>6354: जग्रास प्रसभं तानि सर्वाण्यस्त्राणि मे नृप। तेषु सर्वेषु जग्धेषु ब्रह्मास्त्रं महदादिशम्॥<br><br>6355: ततः प्रज्वलितैर्बाणैः सर्वतः सोपचीयते। उपचीयमानश्च मया महास्त्रेण व्यवर्धत। ॥<br><br>6356: तत: संतापिता लोका मत्प्रसूतेन तेजसा। क्षणेन हि दिशः खं च सर्वतो हि विदीपितम्॥<br><br>6357: तदप्यस्त्रं महातेजाः क्षणेनैव व्यशातयत्। ब्रह्मास्त्रे तु हते राजन् भयं मां महदाविशत्॥<br><br>6358: ततोऽहंधनुरादाय तथाक्षय्ये महेषुधी। सहसाभ्यहनं भूतं तान्यप्यस्त्राण्यभक्षयत्॥<br><br>6359: हतेष्वस्त्रेषु सर्वेषु भक्षितेष्वायुधेषु च। मम तस्य च भूतस्य बाहुयुद्धमवर्तत॥<br><br>6360: व्यायाम मुष्टिभिः कृत्वा तलैरपि समागतैः। अपारयंश्च तद् भूतं निश्चेष्टमगमं महीम्॥<br><br>6361: ततः प्रहस्य तद् भूतं तत्रैवान्तरधीयत। सह स्त्रीभिर्महाराज पश्यतो मेऽद्धृतोपमम्॥<br><br>6362: एवं कृत्वा स भगवांस्ततोऽन्यद् रूपमास्थितः। दिव्यमेव महाराज वसानोऽद्भुतमम्बरम्॥<br><br>6363: हित्वा किरातरूपं च भगवांस्त्रिदशेश्वरः। स्वरूपं दिव्यमास्थाय तस्थौ तत्र महेश्वरः॥<br><br>6364: अदृश्यत ततः साक्षाद् भगवान् गोवृषध्वजः। उमासहायो व्यालधृग् बहुरूपः पिनाकधूक्॥<br><br>6365: स मामभ्येत्य समरे तथैवाभिमुखं स्थितम्। शूलपाणिरथोवाच तुष्टोऽस्मीति परंतप॥<br><br>6366: ततस्तद्धनुरादाय तूणौ चाक्षय्यसायको। प्रादान्ममैव भगवान्धारयस्वेति चाव्रवीत्॥<br><br>6367: तुष्टोऽस्मि तव कौन्तेय ब्रूहि किं करवाणि ते। यत् ते मनोगतं वीर तद् ब्रूहि वितराम्यहम्॥<br><br>6368: अमरत्वमपाहाय ब्रूहि यत् ते मनोगतम्। ततः प्राञ्जलिरेदाहमस्त्रेषु गतमानसः॥<br><br>6369: प्रणम्य मनसा शर्वं ततो वचनमाददे। भगवान् मे प्रसन्नश्चेदीप्सितोऽयं वरो मम॥<br><br>6370: अस्त्राणीच्छाम्यहं ज्ञातुं यानि देवेषु कानिचित्। ददानीत्येव भगवानब्रवीत् त्र्यम्बकश्च माम्॥<br><br>6371: रौद्रमस्त्रं मदीयं त्वामुपस्थास्यति पाण्डव। प्रददौ च मम प्रीत: सोऽस्त्रं पाशुपतं महत्॥<br><br>6372: उवाच च महादेवो दत्त्वा मेऽस्त्रं सनातनम्। न प्रयोज्यं भवेदेतन्मानुषेषु कथञ्चन॥<br><br>6373: जगद् विनिर्दहेदेवमल्पतेजसि पातितम्। पीड्यमानेन बलवत् प्रयोज्यं स्याद्धनंजय॥<br><br>6374: अस्त्राणां प्रतिघाते च सर्वथैव प्रयोजयेत्। तदप्रतिहतं दिव्यं सर्वास्त्रप्रतिषेधनम्॥<br><br>6375: मूर्तिमन्मे स्थितं पार्श्वे प्रसन्ने गोवृषध्वजे। उत्सादनममित्राणां परसेनानिकर्तनम्॥<br><br>6376: दुरासदं दुष्प्रसह सुरदानवराक्षसैः। अनुज्ञातस्त्वहं तेन तत्रैव समुपाविशम्॥<br><br>6377: प्रेक्षतश्चैव मे देवस्तत्रैवान्तरधीयत॥<br><br>6378: अर्जुन उवाच ततस्तामवसं प्रीतो रजनीं तत्र भारत। प्रसादाद् देवदेवस्य त्र्यम्बकस्य महात्मनः॥<br><br>6379: व्युषितो रजनीं चाहं कृत्वा पौर्वाहिणकीः क्रियाः। अपश्यं तं द्विजश्रेष्ठं दृष्टवानस्मि यं पुरा॥<br><br>6380: तस्मै चाहं यथावृत्तं सर्वमेव न्यवेदयम्। भगवन्तं महादेवं समेतोऽस्मीति भारत॥<br><br>6381: स मामुवाच राजेन्द्र प्रीयमाणो द्विजोत्तमः। दृष्टस्त्वया महादेवो यथा नान्येन केनचित्॥<br><br>6382: समेत्य लोकपालैस्तु सर्वैर्वैवस्वतादिभिः। द्रष्टास्यनघ देवेन्द्रं स च तेऽस्त्राणि दास्यति॥<br><br>6383: एवमुक्त्वा स मां राजन्नाश्लिष्य च पुनः पुनः अगच्छत् स यथाकामं ब्राह्मण: सूर्यसंनिभः॥<br><br>6384: अथापराह्ने तस्याह्नः प्रावात् पुण्यः समीरणः। पुनर्नवमिमं लोकं कुर्वन्निव सपत्नहन्। ॥<br><br>6385: दिव्यानि चैव माल्यानि सुगन्धीनि नवानि च। शैशिरस्य गिरेः पादे प्रादुरासन् समीपतः॥<br><br>6386: वादित्राणि च दिव्यानि सुघोराणि समन्ततः। स्तुतयश्चेन्द्रसंयुक्ता अश्रूयन्त मनोहराः॥<br><br>6387: गणाश्चाप्सरसां तत्र गन्धर्वाणां तथैव च। पुरस्ताद् देवदेवस्य जगुर्गीतानि सर्वशः॥<br><br>6388: मरुतां च गणास्तत्र देवयानैरुपागमन्। महेन्द्रानुचरा ये च ये च सद्मनिवासिनः॥<br><br>6389: ततो मरुत्वान् हरिभिर्युक्तैर्वाहैः स्वलङ्कतैः। शची सहायस्तत्रायात् सह सर्वैस्तदामरैः॥<br><br>6390: एतस्मिन्नेव काले तु कुबेरो नरवाहनः। दर्शयामास मां राजॅल्लक्ष्म्या परमया युतः॥<br><br>6391: दक्षिणस्यां दिशि यमं प्रत्यपश्यं व्यवस्थितम्। वरुणं देवराजं च यथास्थानमवस्थितम्॥<br><br>6392: ते मामूचुर्महाराज सान्त्वयित्वा नरर्षभ। सव्यसाचिन् निरीक्षास्मॉल्लोकपालानवस्थितान्॥<br><br>6393: सुरकार्यार्थसिद्ध्यर्थं दृष्टवानसि शङ्करम्। अस्मत्तोऽपि गृहाण त्वमस्त्राणीति समन्ततः॥<br><br>6394: ततोऽहं प्रयतो भूत्वा प्रणिपत्य सुरर्षभान्। प्रत्यगृहणं तदास्त्राणि महान्ति विधिवद् विभो॥<br><br>6395: गृहीतास्त्रस्ततो देवैरनुज्ञातोऽस्मि भारत। अथ देवा ययुः सर्वे यथागतमरिदम॥<br><br>6396: मघवानपि देवेशो रथमारुह्य सुप्रभम। उवाच भगवान् स्वर्गं गन्तव्यं फाल्गुन त्वया॥<br><br>6397: पुरैवागमनादस्माद् वेदाहं त्वांधनंजय। अतः परं त्वहं वै त्वां दर्शये भरतर्षभ॥<br><br>6398: त्वया हि तीर्थेषु पुरा समाप्लावः कृतोऽसकृत्। तपश्चेदं महत् तप्तं स्वर्ग गन्तासि पाण्डव॥<br><br>6399: भूयश्चैव च तप्तव्यं तपश्चरणमुत्तमम्। स्वर्गं त्ववश्यं गन्तव्यं त्वया शत्रुनिषूदन॥<br><br>6400: मातलिमन्नियोगात् त्वां त्रिदिवं प्रापयिष्यति। विदितस्त्वं हि देवानां मुनीनां च महात्मनाम्। २३॥<br><br>6401: इहस्थः पाण्डवश्रेष्ठ तपः कुर्वन् सुदुष्करम्। ततोऽहमब्रुवं शक्रं प्रसीद भगवन् मम। आचार्यं वरयेयं त्वामस्त्रार्थं त्रिदशेश्वर। ॥<br><br>6402: इन्द्र उवाच क्रूरकर्मास्त्रवित् तात भविष्यसि परंतप। यदर्थमस्त्राणीप्सुस्त्वं तं काम पाण्डवाप्नुहि॥<br><br>6403: ततोऽहमब्रुवं नाहं दिव्यान्यस्त्राणि शत्रुहन्। मानुषेषु प्रयोक्ष्यामि विनास्त्रप्रतिघातनात्॥<br><br>6404: तानि दिव्यानि मेऽस्त्राणि प्रयच्छ विबुधाधिप। लोकांश्चास्त्रजितान् पश्चाल्लभेयं सुरपुड़व॥<br><br>6405: इन्द्र उवाच परीक्षार्थं मयैतत् ते वाक्यमुक्तंधनंजय। ममात्मजस्य वचनं सूपपन्नमिदं तव॥<br><br>6406: शिक्ष मे भवनं गत्वा सर्वाण्यस्त्राणि भारत। वायोरग्नेर्वसुभ्योऽपि वरुणात् समरुद्गणात्॥<br><br>6407: साध्यं पैतामहं चैव गन्धर्वोरंगरक्षसाम्। वैष्णवानि च सर्वाणि नैर्ऋतानि तथैव च॥<br><br>6408: मद्गतानि च जानीहि सर्वास्त्राणि कुरूद्वह। एवमुक्त्वा तु मां शक्रस्तत्रैवान्तरधीयत॥<br><br>6409: अथापश्यं हरियुतं रथमैन्द्रमुपस्थितम्। दिव्यं मायामयं पुण्यं यत्तं मातलिना नृप। ॥<br><br>6410: लोकपालेषु यातेषु मामुवाचाथ मातलिः। द्रष्टुमिच्छति शक्रस्त्वां देवराजो महायुते॥<br><br>6411: संसिद्ध्यस्व महाबाहो कुरु कार्यमनन्तरम्। पश्य पुण्यकृताँल्लोकान् सशरीरो दिवं व्रज॥<br><br>6412: देवराजः सहस्राक्षस्त्वां दिदृक्षति भारत। इत्युक्तोऽहं मातलिना गिरिममामन्त्र्य शैशिरम्॥<br><br>6413: प्रदक्षिणमुपावृत्य समारोहं रथोत्तमम्। चोदयामास स हयान् मनोमारुतहंसः॥<br><br>6414: मातलिहयतत्त्वज्ञो यथावद् भूरिदक्षिण: अवैक्षत च मे वर्क स्थितस्याथ स सारथिः॥<br><br>6415: तथा भ्रान्ते रथे राजन् विस्मितश्चेदमब्रवीत्। अत्यद्भुतमिदं त्वद्य विचित्रं प्रतिभाति मे॥<br><br>6416: यदास्थितो रथं दिव्यं पदान चलितः पदम्। देवराजोऽपि हि मया नित्यमत्रोपलक्षितः॥<br><br>6417: विचलन् प्रथमोत्पाते हयानां भरतर्षभ। त्वं पुनः स्थित एवात्र रथे भ्रान्ते कुरूद्वह॥<br><br>6418: अतिशक्रमिदं सर्वं तवेति प्रतिभाति मे। इत्युक्त्वाऽऽकाशमाविश्य मातलिर्विबुधालयान्॥<br><br>6419: दर्शयामास मे राजन् विमानानि च भारत। स रथो हरिभिर्युक्तो अ॒र्ध्वमाचक्रमे ततः॥<br><br>6420: ऋषयो देवताश्चैव पूजयन्ति नरोत्तम। ततः कामगमॉल्लोकानपश्यं वै सुरर्षिणाम्॥<br><br>6421: गन्धर्वाप्सरसां चैव प्रभावममितौजसाम्। नन्दनादीनि देवानां वनान्युपवनानि च॥<br><br>6422: दर्शयामास मे शीघ्रं मातलिः शक्रसारथिः। ततः शक्रस्य भवनमपश्यममरावतीम्॥<br><br>6423: दिव्यैः कामफलैर्वृक्ष रत्नैश्च समलङ्कृताम्। न तत्र सूर्यस्तपति न शीतोष्णे न च क्लमः॥<br><br>6424: न बाधते तत्र रजस्तत्रास्ति न जरा नृप। न तत्र शोको दैन्यं वा दौर्बल्यं चोपलक्ष्यते॥<br><br>6425: दिवौकसां महाराज न ग्लानिररिमर्दन। न क्रोधलोभौ तत्रास्तां सुरादीनां विशाम्पते॥<br><br>6426: नित्यतुष्टाश्च ते राजन् प्राणिनः सुरवेश्मनि। नित्यपुष्पफलास्तत्र पादपा हरितच्छदाः॥<br><br>6427: पुष्करिण्यश्च विविधाः पद्मसौगन्धिकायुताः। शीतस्तत्र ववौ वायुः सुगन्धी जीवनः शुचिः॥<br><br>6428: सर्वरत्नविचित्रा च भूमिः पुष्पबिभूषिता। मृगद्विजाश्च बहवो रुचिरा मधुरस्वरा:॥<br><br>6429: विमानगामिनश्चात्र दृश्यन्ते बहवोऽम्बरे। ततोऽपश्यं वसून् रुद्रान् साध्यांश्च समरुद्गणान्॥<br><br>6430: आदित्यानश्चिनौ चैव तान् सर्वान् प्रत्यपूजयम्। ते मां वीर्येण यशसा तेजसा च बलेन च॥<br><br>6431: अस्त्रैश्चाप्यन्वजानन्त संग्रामे विजयेन च। प्रविश्य तां पुरीं दिव्यां देवगन्धर्वपूजिताम्॥<br><br>6432: देवराजं सहस्राक्षमुपातिष्ठं कृताञ्जलिः। ददावर्धासनं प्रीतः शक्रो मे ददतां वरः॥<br><br>6433: बहुमानाच्च गात्राणि पस्पर्श मम वासवः। तत्राहं देवगन्धर्वैः सहितो भूरिदक्षिण॥<br><br>6434: अस्त्रार्थमवसं स्वर्गे शिक्षाणोऽस्त्राणि भारत। विश्वावसोश्च वै पुत्रश्चित्रसेनोऽभवत् सखा॥<br><br>6435: स च गान्धर्वमखिलं ग्राहयामास मां नृप। तत्राहमवसं राजन् गृहीतास्त्रः सुपूजितः॥<br><br>6436: सुखं शक्रस्य भवने सर्वकामसमन्वितः। शृण्वन् वै गीतशब्दं च तूर्यशब्दं च पुष्कलम्। पश्यंश्चाप्सरसः श्रेष्ठा नृत्यन्तीर्भरतर्षभ॥<br><br>6437: तत् सर्वमनवज्ञाय तथ्यं विज्ञाय भारत। अत्यर्थं प्रतिगृह्याहमस्त्रेष्वेव व्यवस्थितः॥<br><br>6438: ततोऽतुष्यत् सजस्राक्षस्तेन कामेन मे विभुः। एवं मे वसतो राजन्नेष कालोऽत्यगाद् दिवि॥<br><br>6439: कृतास्त्रमतिविश्वस्तमथ मां हरिवाहनः। संस्पृश्य मूर्ध्नि पाणिभ्यामिदं वचनमब्रवीत्॥<br><br>6440: न त्वमद्य युधा जेतुं शक्यः सुरगणैरपि। किं पुनर्मानुषे लोके मानुषैरकृतात्मभिः॥<br><br>6441: अप्रमेयोऽप्रधृष्यश्च युद्धेष्वप्रतिमस्तथा। अजेयस्त्वं हि संग्रामे सर्वैरपि सुरासुरैः। अथाब्रवीत् पुनर्देवः सम्प्रहृष्टतनूरुहः॥<br><br>6442: अस्त्रयुद्धे समो वीर न ते कश्चिद् भविष्यति। अप्रमत्तः सदा दक्षः सत्यवादी जितेन्द्रियः॥<br><br>6443: ब्रह्मण्यश्चास्त्रविच्चासि शूरश्चासि कुरूद्वह। अस्त्राणि समवाप्तानि त्वया दश च पञ्च च॥<br><br>6444: पञ्चभिर्विधिभिः पार्थ विद्यते न त्वया समः। प्रयोगमुपसंहारमावृत्तिं चधनंजय॥<br><br>6445: प्रायश्चित्तं च वेत्थ त्वं प्रतीघातं च सर्वशः। ततो गुर्वर्थकालोऽयं समुत्पन्नः परंतप॥<br><br>6446: प्रतिजानीष्व तं कर्तुं ततो वेत्स्याम्यहं परम्। ततोऽहमब्रुवं राजन् देवराजमिदं वचः॥<br><br>6447: विषह्यं यन्मया कर्तुं कृतमेव निबोध तत्। ततो मामब्रवीद् राजन् प्रहसन् बलवृत्रहा॥<br><br>6448: नाविषह्यं तवाद्यास्ति त्रिषु लोकेषु किंचन। निवातकवचा नाम दानवा मम शत्रवः॥<br><br>6449: समुद्रकुक्षिमाश्रित्य दुर्गे प्रतिवसन्त्युत। तिस्रः कोट्य: समाख्यातास्तुल्यरूपबलप्रभाः॥<br><br>6450: तांस्तत्र जहि कौन्तेय गुर्वर्थस्ते भविष्यति। ततो मातलिसंयुक्तं मयूरसमरोमभिः॥<br><br>6451: हयैरुपेतं प्रादान्मे रथं दिव्यं महाप्रभम्। बबन्ध चैव मे मूर्ध्नि किरीटमिदमुत्तमम्॥<br><br>6452: स्वरूपसदृशं चैव प्रादादङ्गविभूषणम्। अभेद्यं कवचं चेदं स्पर्शरूपवदुत्तमम्॥<br><br>6453: अजरां ज्यामिमां चापि गाण्डीवे समयोजयत्। ततः प्रायामहं तेन स्यन्दनेन विराजता॥<br><br>6454: येनाजयद् देवपतिर्बलिं वैरोचनि पुरा। ततो देवाः सर्व एव तेन घोषेण बोधिताः॥<br><br>6455: मेऽनघाः। मन्वाना देवराजं मां समाजग्मुर्विशाम्पते। दृष्ट्वा च मामपृच्छन्त किं करिष्यसि फाल्गुन॥<br><br>6456: तानब्रुवं यथाभूतमिदं कर्तास्मि संयुगे। निवातकवचानां तु प्रस्थितं मां वधैषिणम्॥<br><br>6457: निबोधत महाभागाः शिवं चाशास्त ततो वाग्भिः प्रशस्ताभिस्त्रिदशाः पृथिवीपते। तुष्टुवुर्मी प्रसन्नास्ते यथा देवं पुरंदरम्॥<br><br>6458: रथेनानेन मघवा जितवान् शम्बरं युधि। नमुचिं बलवृत्रौ च प्रह्लादनरकावपि॥<br><br>6459: बहूनि च सहस्राणि प्रयुतान्यर्बुदान्यपि। रथेनानेन दैत्यानां जितवान् मघवा युधि॥<br><br>6460: त्वमप्यनेन कौन्तेय निवातकवचान् रणे। विजेता युधि विक्रम्य पुरेव मघवा वशी॥<br><br>6461: अयं च शङ्खप्रवरो येन जेतासि दानवान्। अनेन विजिता लोकाः शक्रेणापि महात्मना। 1८४॥<br><br>6462: प्रदीयमानं देवैस्तं देवदत्तं जलोद्भवम्। प्रत्यगृहणं जयायैनं स्तूयमानस्तदामरैः॥<br><br>6463: स शडी कवची बाणी प्रगृहीतशरासनः। दानवालयमत्युग्रं प्रयातोऽस्मि युयुत्सया॥<br><br>6464: अर्जुन उवाच ततोऽहं स्तूयमानस्तु तत्र तत्र महर्षिभिः। अपश्यमुदधिं भीममपां पतिमथाव्ययम्॥<br><br>6465: फेनवत्यः प्रकीर्णाश्च संहताश्च समुत्थिताः। ऊर्मयश्चात्र दृश्यन्ते वल्गन्त इव पर्वताः॥<br><br>6466: नावः सहस्रशस्तत्र रत्नपूर्णाः समन्ततः। नभसीव विमानानि विचरन्त्यो विरेजिरे। तिमिङ्गिलाः कच्छपाश्च तथा तिमितिमिड्गिलाः॥<br><br>6467: मकराश्चात्र दृश्यन्ते जले मग्ना इवाद्रयः। शङ्खानां च सहस्राणि मग्नान्यप्सु समन्ततः॥<br><br>6468: दृश्यन्ते स्म यथा रात्रौ तारास्तन्वभ्रसंवृताः। तथा सहस्रशस्तत्र रत्नसङ्घाः प्लवन्त्युत॥<br><br>6469: वायुश्च घूर्णते भीमस्तदद्भुतमिवाभवत्। तमुदीक्ष्य महावेगं सर्वाम्भोनिधिमुत्तमम्॥<br><br>6470: अपश्यं दानवाकीर्णं तद् दैत्यपुरमन्तिकात्। तत्रैव मातलिस्तूर्णं निपत्य पृथिवीतले। ॥<br><br>6471: रथं तं तु समाश्लिष्य प्राद्रवद् रथयोगवित्। त्रासयन् रथघोषेण तत् पुरं समुपाद्रवत्॥<br><br>6472: रथघोषं तु तं श्रुत्वा स्तनयित्लोरिवाम्बरे। मन्वाना देवराजं मामाविग्ना दानवाभवन्॥<br><br>6473: सर्वे सम्भ्रान्तमनसः शरचापधराः स्थिताः। तथासिशूलपरशुगदामुसलपाणयः॥<br><br>6474: ततो द्वाराणि पिदधुर्दानवास्त्रस्तचेतसः। संविधाय पुरे रक्षां न स्म कश्चन दृश्यते॥<br><br>6475: ततः शङ्खमुपादाय देवदत्तं महास्वनम्। परमां मुदमाश्रित्य प्राधमं तं शनैरहम्॥<br><br>6476: स तु शब्दो दिवं स्तम्वा प्रतिशब्दमजीजनत्। वित्रेसुश्च निलिल्युश्च भूतानि सुमहान्त्यपि॥<br><br>6477: ततो निवातकवचा: सर्व एव स्वलंकृताः। दंशिता विविधैस्त्राणैर्विचित्रायुधपाणयः॥<br><br>6478: आयसैश्च महाशूलैर्गदाभिर्मुसलैरपि। पट्टिशैः करवालैश्च रथचक्रैश्च भारत॥<br><br>6479: शतघ्नीभिर्भुशुण्डीभिः खङ्गैश्चित्रैः स्वलंकृतैः। प्रगृहीतैर्दितेः पुत्राः प्रादुरासन् सहस्रशः॥<br><br>6480: ततो विचार्य बहुशो रथमार्गेषु तान् हयान्। प्राचोदयत् समे देशे मातलिर्भरतर्षभ॥<br><br>6481: तेन तेषां प्रणुन्नानामाशुत्वाच्छीघ्रगामिनाम्। नान्वपश्यं तदा किंचित् तन्मेऽद्भुतमिवाभवत्॥<br><br>6482: ततस्ते दानवास्तत्र वादित्राणि सहस्रशः। विकृतस्वररूपाणि भृशं सर्वाण्यनादयन्॥<br><br>6483: तेन शब्देन सहसा समुद्रे पर्वतोपमाः। आप्लवन्त गतैः सत्त्वैर्मत्स्याः शतसहस्रशः॥<br><br>6484: ततो वेगेन महता दानवा मामुपाद्रवन् विमुञ्चन्तः शितान् बाणान् शतशोऽथ सहस्रशः॥<br><br>6485: स सम्प्रहारस्तुमुलस्तेषां च मम भारत। अवर्तत महाघोरो निवातकवचान्तकः॥<br><br>6486: ततो देवर्षयश्चैव तथान्ये च महर्षयः। ब्रह्मर्षयश्च सिद्धाश्च समाजग्मुर्महामृधे॥<br><br>6487: ते वै मामनुरूपाभिर्मधुराभिर्जयैषिणः। अस्तुवन् मुनयो वाग्भिर्यथेन्द्रं तारकामये। ॥<br><br>6488: अर्जुन उवाच ततो निवातकवचाः सर्वे वेगेन भारत। अभ्यद्रवन् मां सहिताः प्रगृहीतायुधा रणे। ॥<br><br>6489: आच्छाद्य स्थपन्थानमुत्क्रोशन्तो महारथाः। आवृत्य सर्वतस्ते मां शरवर्षैरवाकिरन्। ॥<br><br>6490: ततोऽपरे महावीर्याः शूलपट्टिशपाणयः। शूलानि च भुशुण्डीश्च मुमुचुर्दानवा मयि॥<br><br>6491: तच्छूलवर्ष सुमहद् गदाशक्तिसमाकुलम्। अनिशं सृज्यमानं तैरपतन्मद्रथोपरि॥<br><br>6492: अन्ये मामभ्यधावन्त निवातकवचा युधि। शितशस्त्रायुधा रौद्राः कालरूपाः प्रहारिणः॥<br><br>6493: तानहं विविधैर्बाणैर्वेगवद्भिरजिह्मगैः। गाण्डीवमुक्तैरभ्यनमेकैकं दशभिर्मधे॥<br><br>6494: ते कृता विमुखाः सर्वे मत्प्रयुक्तैः शिलाशितैः। ततो मातलिना तूर्णं हयास्ते सम्प्रचोदिताः॥<br><br>6495: मार्गान् बहुविधांस्तत्र विचेरुर्वातरंहसः। सुसंयता मातलिना प्रामनन्त दितेः सुतान्॥<br><br>6496: शतं शतास्ते हरयस्तस्मिन् युक्ता महारथे। शान्ता मातलिना यत्ता व्यचरन्नल्पका इव॥<br><br>6497: तेषां चरणपातेन स्थनेमिस्वनेन च। मम बाणनिपातैश्च हतास्ते शतशोऽसुराः॥<br><br>6498: गतासवस्तथैवान्ये प्रगृहीतशरासनाः। हतसारथयस्तत्र व्यकृष्यन्त तुरंगमैः॥<br><br>6499: ते दिशो विदिशः सर्वे प्रतिरुध्य प्रहारिणः। अभ्यघ्नन् विविधैः शस्त्रैस्ततो मे व्यथितं मनः॥<br><br>6500: ततोऽहं मातलेौर्यमपश्यं परमाद्भुतम्। अश्वांस्तथा वेगवतो यदयत्नादधारयत्॥<br><br>6501: ततोऽहं लघुभिश्चित्रैरस्त्रैस्तानसुरान् रणे। चिच्छेद सायुधान् राजन् शतशोऽथ सहस्रशः॥<br><br>6502: एवं मे चरतस्तत्र सर्वयत्नेन शत्रुहन्। प्रीतिमानभवद् वीरो मातलिः शक्रसारथिः॥<br><br>6503: वध्यमानास्ततस्तैस्तु हयैस्तेन रथेन च। अगमन् प्रक्षयं केचित्र्यवर्तन्त तथा परे॥<br><br>6504: स्पर्धमाना इवास्माभिर्निवातकवचा रणे। शरवर्षेः शरार्तं मां महद्भिः प्रत्यवारयन्॥<br><br>6505: ततोऽहं लघुभिश्चित्रैर्ब्रह्मास्त्रपरिमन्त्रितैः। व्यधर्म सायकैराशु शतशोऽथ सहस्रशः॥<br><br>6506: ततः सम्पीडयमानास्ते क्रोधाविष्टा महारथाः। अपीडयन् मां सहिताः शरशूलासिवृष्टिभिः॥<br><br>6507: ततोऽहमस्त्रमातिष्ठं परमं तिग्मतैजसम्। दयितं देवराजस्य माधवं नाम भारत॥<br><br>6508: ततः खङ्गास्त्रिशूलांश्च तोमरांश्च सहस्रशः। अस्त्रवीर्येण शतधा तैर्मुक्तानहमच्छिदम्॥<br><br>6509: छित्त्वा प्रहरणान्येषां ततस्तानपि सर्वशः। प्रत्यविध्यमहं रोषाद् दशभिर्दशभिः शरैः॥<br><br>6510: गाण्डीवाद्धि तदा संख्ये यथा भ्रमरपक्तयः। निष्पतन्ति महाबाणास्तन्मातलिरपूजयत्॥<br><br>6511: तेषामपि तु बाणास्ते तन्मातलिरपूजयत्। अवाकिरन् मां बलवत् तानहं व्यधमं शरैः॥<br><br>6512: वध्यमानास्ततस्ते तु निवातकवचाः पुनः। शरवर्षैर्महद्भिर्मां समन्तात् पर्यवारयन्॥<br><br>6513: शरवेगानिहत्याहमस्त्रैरस्त्रैविघातिभिः। ज्वलद्भिः परमैः शी। स्तानविध्यं सहस्रशः॥<br><br>6514: तेषां छिन्नानि गात्राणि विसृजन्ति स्म शोणितम्। प्रावृषीवाभिवृष्टानि शृङ्गाण्यथधराभृताम्॥<br><br>6515: इन्द्राशनिसमस्पर्शर्वेगवद्भिरजिह्मगैः। मद्बाणैर्वध्यमानास्ते समुद्विग्नाः स्म दानवाः॥<br><br>6516: शतधा भिन्नदेहास्ते क्षीणप्रहरणौजसः। ततो निवातकवचा मामयुध्यन्त मायया॥<br><br>6517: अर्जुन उवाच ततोऽश्मवर्षं सुमहत् प्रादुरासीत् समन्ततः। नगमात्रैः शिलाखण्डैस्तन्मां दृढमपीडयत्॥<br><br>6518: तदहं वज्रसंकाशैर्महेन्द्रास्त्रप्रचोदितैः। अचूर्णयं वेगवद्भिः शरजालैर्महाहवे॥<br><br>6519: चूर्ण्यमानेऽश्मवर्षे तु पावकः समजायत। तत्राश्मचूर्णान्यपतन् पावकप्रकरा इव॥<br><br>6520: ततोऽश्मवर्षे विहते जलवर्षं महत्तरम्। धाराभिरक्षमात्राभिः प्रादुरासीन्ममान्तिके॥<br><br>6521: नभसः प्रच्युताधारास्तिग्मवीर्याः सहस्रशः। आवृण्वन् सर्वतो व्योम दिशश्चोपदिशस्तथा॥<br><br>6522: धाराणां च निपातेन वायोर्विस्फूर्जितेन च। गर्जितेन च दैत्यानां न प्राज्ञायत किंचन॥<br><br>6523: धारा दिवि च सम्बद्धा वसुधायां च सर्वशः। व्यामोहयन्त मां तत्र निपतन्त्योऽनिशं भुवि॥<br><br>6524: तत्रोपदिष्टमिन्द्रेण दिव्यमस्त्रं विशोषणम्। दीप्तं प्राहिणवं घोरमशुष्यत् तेन तज्जलम्॥<br><br>6525: हतेऽश्मवर्षे च मया जलवर्षे च शोषिते। मुमुचुर्दानवा मायामग्निं वायुं च भारत॥<br><br>6526: ततोऽहमग्निं व्यधमं सलिलास्त्रेण सर्वशः। शैलेन च महास्त्रेण वायोर्वेगमधारयम्॥<br><br>6527: तस्यां प्रतिहतायां च दानवा युद्धदुर्मदाः। प्राकुर्वन् विविधां मायां योगपद्येन भारत॥<br><br>6528: ततो वर्ष प्रादुरभूत् सुमहल्लोमहर्षणम्। अस्त्राणां घोररूपाणामग्नेर्वायोस्तथाश्मनाम्॥<br><br>6529: सा तु मायामयी वृष्टिः पीडयामास मां युधि। अथ घोरं तमस्तीव्र प्रादुरासीत् समन्ततः॥<br><br>6530: तमसा संवृते लोके घोरेण परुषेण च। हरयो विमुखाश्चासन् प्रास्खलच्चापि मातलिः॥<br><br>6531: हस्ताद्धि रश्मयश्चास्य प्रतोदः प्रापतद् भुवि। असकृच्चाह मां भीत: क्वासीति भरतर्षभा॥<br><br>6532: मां च भीराविशत् तीव्रा तस्मिन् विगतचेतसि। स च मां विगतज्ञानः संत्रस्तमिदमब्रवीत्॥<br><br>6533: सुराणामसुराणां च संग्रामः सुमहानभूत्। अमृतार्थं पुरा पार्थ स च दृष्टो मयानघ॥<br><br>6534: शम्बरस्य वधे घोरः संग्रामः सुमहानभूत्। सारथ्यं देवराजस्य तत्रापि कृतवानहम्॥<br><br>6535: तथैव वृत्रस्य वधे संगृहीता हया मया। वैरोचनेर्महायुद्धं दृष्टं चापि सुदारुणम्॥<br><br>6536: एते मया महाघोराः संग्रामाः पर्युपासिताः। न चापि विगतज्ञानोऽभूतपूर्वोऽस्मि पाण्डव॥<br><br>6537: पितामहेन संहारः प्रजानां विहितोध्रुवम्। न हि युद्धमिदं युक्तमन्यत्र जगतः क्षयात्॥<br><br>6538: तस्य तद् वचनं श्रुत्वा संस्तभ्यात्मानमात्मना। मोहयिष्यन् दानवानामहं मायाबलं महत्॥<br><br>6539: अब्रुवं मातलिं भीतं पश्य मे भुजयोर्बलम्। अस्त्राणां च प्रभावं वैधनुषो गाण्डिवस्य च॥<br><br>6540: अद्यास्त्रमाययैतेषां मायामेतां सुदारुणाम्। विनिहन्मि तमश्चोग्रं मा भैः सूत स्थिरो भव॥<br><br>6541: एवमुक्त्वाहमसृजमस्त्रमायां नराधिप। मोहनी सर्वभूतानां हिताय त्रिदिवौकसाम्॥<br><br>6542: पाड्यमानासु मायासु तासु तास्वसुरोत्तमाः। पुनर्बहुविधा मायाः प्राकुर्वन्नमितौजसः॥<br><br>6543: पुनः प्रकाशमभवत् तमसा ग्रस्यते पुनः। भवत्यदर्शनो लोकः पुनरप्सु निमज्जति॥<br><br>6544: सुसंगृहीतैर्हरिभिः प्रकाशे सति मातलिः। व्यचरत् स्यन्दनायेण संग्रामे लोमहर्षणे॥<br><br>6545: ततः पर्यपतन्नुग्रा निवातकवचा मयि। तानहं विवरं दृष्ट्वा प्राहिण्वं यमसादनम्॥<br><br>6546: वर्तमाने तथा युद्धे निवातकवचान्तके। नापश्यं सहसा सर्वान् दानवान् माययाऽवृतान्॥<br><br>6547: अर्जुन उवाच अदृश्यमानास्ते दैत्या योधयन्ति स्म मायया। अदृश्येनास्त्रवीर्येण तानप्यहमयोधयम्॥<br><br>6548: गाण्डीवमुक्ता विशिखाः सम्यगस्त्रप्रचोदिताः। अच्छिन्दत्रुत्तमाङ्गानि यत्र यत्र स्म तेऽभवन्॥<br><br>6549: ततो निवातकवचा वध्यमाना मया युधि। संहृत्य मायां सहसा प्राविशन् पुरमात्मनः॥<br><br>6550: व्यपयातेषु दैत्येषु प्रादुर्भूते च दर्शने। अपश्यं दानवांस्तत्र हतान् शतसहस्रशः॥<br><br>6551: विनिष्पिष्टानि तत्रैषां शस्त्राण्याभरणानि च। शतशः स्म प्रदृश्यन्ते गात्राणि कवचानि च॥<br><br>6552: हयानां नान्तरं ह्यासीत् पदाद् विचलितुं पदम्। उत्पत्य सहसा तस्थुरन्तरिक्षगमास्ततः॥<br><br>6553: ततो निवातकवचा व्योम संछाद्य केवलम्। अदृश्या ह्यत्यवर्तन्त विसृन्तः शिलोच्चयान्॥<br><br>6554: अन्तर्भूमिगताश्चान्ये हयानां चरणान्यथ। व्यगृहणन् दानवा घोरा रथचक्रे च भारता॥<br><br>6555: विनिगृह्य हरीनश्वान् रथं च मम युध्यतः। सर्वतो मामविध्यन्त सरथंधरणीधरैः॥<br><br>6556: पर्वतैरुपचीयद्भिः पतमानैस्तथापरैः। स देशो यत्र वर्ताम गुहेव समपद्यत॥<br><br>6557: पर्वतैश्छाद्यमानोऽहं निगृहीतैश्च वाजिभिः। अगच्छं परमामार्तं मातलिस्तदलक्षयत्॥<br><br>6558: लक्षयित्वा च मां भीतमिदं वचनमब्रवीत्। अर्जुनार्जुन मा भैस्त्वं वज्रमस्त्रमुदीरय॥<br><br>6559: ततोऽहं तस्य तद् वाक्यं श्रुत्वा वज्रमुदीरयम्। देवराजस्य दयितं भीममस्त्रं नराधिप॥<br><br>6560: अचलं स्थानमासाद्य गाण्डीवमनुमन्त्र्य च। अमुञ्चं वज्रसंस्पर्शानायसान् निशितान् शरान्॥<br><br>6561: ततो मायाश्च ताः सर्वा निवातकवचांश्च तान्! ते वज्रचोदिता बाणा वज्रभूताः समाविशन्॥<br><br>6562: ते वज्रवेगविहता दानवाः पर्वतोपमाः। इतरेतरमाश्लिष्य न्यपतन् पृथिवीतले॥<br><br>6563: अन्तर्भूमौ च येऽगृहणन् दानवा रथवाजिनः। अनुप्रविश्य तान् बाणाः प्राहिण्वन् यमसादनम्॥<br><br>6564: हतैर्निवातकवचैर्निरस्तैः पर्वतोपमैः। समाच्छाद्यत देशः स विकीर्णैरिव पर्वतैः॥<br><br>6565: न हयानां क्षति: काचिन्न रथस्य न मातलेः। मम चादृश्यत तदा तदद्भुतमिवाभवत्॥<br><br>6566: ततो मां प्रहसन् राजन् मातलि: प्रत्यभाषत। नैतदर्जुन देवेषु त्वयि वीर्यं यदीक्ष्यते॥<br><br>6567: हतेष्वसुरसंघेषु दारास्तेषां तु सर्वशः। प्राक्रोशन नगरे तस्मिन् यथा शरदि सारसाः॥<br><br>6568: ततो मातलिना सार्धमहं तत् पुरमभ्ययाम्। त्रासयन् स्थघोषेण निवातकवचस्त्रियः॥<br><br>6569: तान् दृष्ट्वा दशसाहस्रान् मयूरसदृशान् हयान्। रथं च रविसंकाशं प्राद्रवन् गणशः स्त्रियः॥<br><br>6570: ताभिराभरणैः शब्दस्वासिताभिः समीरितः। शिलानामिव शैलेषु पतन्तीनामभूत् तदा॥<br><br>6571: वित्रस्ता दैत्यनार्यस्ताः स्वानि वेश्मान्यथाविशन्। बहुरलविचित्राणि शातकुम्भमयानि च॥<br><br>6572: तदद्भुताकारमहं दृष्ट्वा नगरमुत्तमम्। विशिष्टं देवनगरादपृच्छं मातलिं ततः॥<br><br>6573: इदमेवंविधं कस्माद् देवा नावासयन्त्युत। पुरंदरपुराद्धीदं विशिष्टमिति लक्षये॥<br><br>6574: मातलिरुवाच आसीदिदं पुरा पार्थ देवराजस्य नः पुरम्। ततो निवातकवचैरितः प्रच्याविताः सुराः॥<br><br>6575: तपस्तप्त्वा महत् तीव्र प्रसाद्य च पितामहम्। इदं वृतं निवासाय देवेभ्यश्चाभयं युधि॥<br><br>6576: ततः शक्रेण भगवान् स्वयंभूरिति चोदितः। विधत्तां भगवानन्तमात्मनो हितकाम्यया॥<br><br>6577: तत उक्तो भगवता दिष्टमत्रेति भारत। भवितान्तस्त्वमप्येषां देहेनान्येन शत्रुहन्॥<br><br>6578: तत एषां वधार्थाय शक्रोऽस्त्राणि ददौ तव। न हि शक्याः सुरैर्हन्तुं य एते निहतास्त्वया॥<br><br>6579: कालस्य परिणामेन ततस्त्वमिह भारत। एषामन्तकरः प्राप्तस्तत् त्वया च कृतं तथा॥<br><br>6580: दानवानां विनाशाय अस्त्राणां परमं बलम्। चाहितस्त्वं महेन्द्रेण पुरुषेन्द्र तदुत्तमम्॥<br><br>6581: अर्जुन उवाच ततः प्रशाम्य नगरं दानवांश्च निहत्य तान्। पुनर्मातलिना सार्धमगच्छं देवसद्म तत्॥<br><br>6582: अर्जुन उवाच निवर्तमानेन मया महद् दृष्टं ततोऽपरम्। कामचरं दिव्यं पावकार्कसमप्रभम्॥<br><br>6583: रत्नदुममयश्चित्रैः सुस्वरैश्च पतत्रिभिः। पौलोमैः कालकजैश्च नित्यहृष्टैरधिष्ठितम्॥<br><br>6584: गोपुराट्टालकोपेतं चतुरं दुरासदम्। सर्वरत्नमयं दिव्यमद्भुतोपमदर्शनम्॥<br><br>6585: दुमैः पुष्यफलोपेतैः सर्वरत्नमयैर्वृतम्। तथा पतत्रिभिर्दिव्यैरुपेतं सुमनोहरैः॥<br><br>6586: असुरैनित्यमुदितैः शूलटिमुसलायुधैः। चापमुद्गरहस्तैश्च स्रग्विभिः सर्वतो वृतम्॥<br><br>6587: तदहं प्रेक्ष्य दैत्यानां पुरमद्भुतदर्शनम्। अपृच्छं मातलिं राजन् किमिदं वर्ततेऽद्भुतम्॥<br><br>6588: मातलिरुवाच पुलोमा नाम दैतेयी कालका च महासुरी। दिव्यं वर्षसहस्रं ते चेरतुः परमं तपः॥<br><br>6589: तपसोऽन्ते ततस्ताभ्यां स्वयम्भूरदद् वरम्। अगृहणीतां वरं ते तु सुतानामल्पदुःखताम्॥<br><br>6590: अवध्यतां च राजेन्द्र सुरराक्षसपन्नगैः। पुरं सुरमणीयं च खचरं सुमहाप्रभम्॥<br><br>6591: सर्वरत्नैः समुदितं दुर्धर्षममरैरपि। महर्षियक्षगन्धर्वपन्नगासुरराक्षसैः॥<br><br>6592: सर्वकामगुणोपेतं वीतशोकमनामयम्। ब्रह्मणा भरतश्रेष्ठ कालकेयकृते कृतम्॥<br><br>6593: तदेतत् खपुरं दिव्यं चरत्यमरवर्जितम्। पौलोमाध्युषितं वीर कालकझैश्च दानवैः॥<br><br>6594: हिरण्यपुरमित्येवं ख्यायते नगरं महत्। रक्षितं कालकेयैश्च पौलोमैश्च महासुरैः॥<br><br>6595: त एते मुदिता राजन्नवध्याः सर्वदैवतैः। निवसन्त्यत्र राजेन्द्र गतोद्वेगा निरुत्सुकाः॥<br><br>6596: मानुषान्मृत्युरेतेषां निर्दिष्टो ब्रह्मणा पुरा। एतानपि रणे पार्थ कालकञ्जान् दुरासदान्। वज्रास्त्रेण नयस्वाशु विनाशं सुमहाबलान्॥<br><br>6597: अर्जुन उवाच सुरासुरैरवध्यं तदहं ज्ञात्वा विशाम्पते। अब्रुवं मातलिं हृष्टो याह्येतत् पुरमञ्जसा॥<br><br>6598: त्रिदशेशद्विषो यावत् क्षयमस्त्रैर्नयाम्यहम्। न कथञ्चिद्धि मे पापा न वध्या ये सुरद्विषः॥<br><br>6599: उवाह मां ततः शीघ्रं हिरण्यपुरमन्तिकात्। रथेन तेन दिव्येन हरियुक्तेन मातलिः॥<br><br>6600: ते मामालक्ष्य दैतेया विचित्राभरणाम्बराः। समुत्पेतुर्महावेगा रथानास्थाय दंशिताः॥<br><br>6601: ततो नालीकनाराचैर्भल्लैः शक्त्यष्टितोमरैः। प्रत्यघ्नन् दानवेन्द्रा मां क्रुद्धास्तीव्रपराक्रमाः॥<br><br>6602: तदहं शरवर्षेण महता प्रत्यवारयम्। शस्त्रवर्षं महद् राजन् विद्याबलमुपाश्रितः॥<br><br>6603: व्यामोहयं च तान् सर्वान् रथमार्गश्चरन् रणे। तेऽन्योन्यमभिसम्मूढाः पातयन्ति स्म दानवान्। ॥<br><br>6604: तेषामेवं विमूढानामन्योन्यमभिधावताम्। शिरांसि विशिस्त्रैर्दीप्तै→हनं शतसङ्घशः॥<br><br>6605: ते वध्यमाना दैतेयाः पुरमास्थाय तत् पुनः खमुत्पेतुः सनगरा मायामास्थाय दानवीम्॥<br><br>6606: ततोऽहं शरवर्षेण महता कुरुनन्दन। मार्गमावृत्य दैत्यानां गतिं चैषामवारयम्॥<br><br>6607: तत् पुरं खचरं दिव्यं कामगं सूर्यसप्रभम्। दैतेयैर्वरदानेनधार्यते स्म यथासुखम्॥<br><br>6608: अन्तर्भूमौ निपतति पुनरूज़ प्रतिष्ठते। पुनस्तिर्यक् प्रयात्याशु पुनरप्सु निमज्जति॥<br><br>6609: अमरावतिसंकाशं तत् पुरं कामगं महत्। अहमस्त्रैर्वहुविधैः प्रत्यगृहं परंतप॥<br><br>6610: ततोऽहं शरजालेन दिव्यास्त्रनुदितेन च। व्यगृहणं सह दैतेयैस्तत् पुरं पुरुषर्षभ॥<br><br>6611: विक्षतं चायसैर्बाणैर्मत्प्रयुक्तैरजिह्मगैः। महीमभ्यपतद् राजन् प्रभग्नं पुरमासुरम्॥<br><br>6612: ते वध्यमाना मद्वाणैर्वज्रवेगैरयस्मयैः। यथोर्मयः। पर्यध्रमन्त वै राजन्नसुराः कालचोदिताः॥<br><br>6613: ततो मातलिरारुह्य पुरस्तानिपतन्निव। महीमवातरत् क्षिप्रं रथेनादित्यवर्चसा॥<br><br>6614: ततो रथसहस्राणि षष्टिस्तेषाममर्षिणाम्। युयुत्सूनां मया सार्धं पर्यवर्तन्त भारत। तान्यहं निशितैर्बाणैर्व्यधमं गार्धराजितैः॥<br><br>6615: ते युद्धे सन्यवर्तन्त समुद्रस्य नेमे शक्या मानुषेण युद्धेनेति प्रचिन्त्य तत्॥<br><br>6616: ततोऽहमानुपूर्येण दिव्यान्यस्त्राण्ययोजयम्। ततस्तानि सहस्राणि रथिनां चित्रयोधिनाम्॥<br><br>6617: अस्त्राणि मम दिव्यानि प्रत्यघ्नन् शनकैरिव। रथमार्गान् विचित्रांस्ते विचरन्तो महाबलाः॥<br><br>6618: प्रत्यदृश्यन्त संचामे शतशोऽथ सहस्रशः। विचित्रमुकुटापीडा विचित्रकवचध्वजाः॥<br><br>6619: विचित्राभरणाश्चैव नन्दयन्तीव मे मनः। अहं तु शरवर्षैस्तानस्त्रप्रचुदितै रणे। ॥<br><br>6620: नाशक्नुवं पीडयितुं ते तु मां प्रत्यपीडयन्। तैः पीड्यमानो बहुभिः कृतास्त्रैः कुशलैयुधि॥<br><br>6621: व्यथितोऽस्मि महायुद्धे भयं चागान्महन्मम। ततोऽहं देवदेवाय रुद्राय प्रयतो रणे॥<br><br>6622: स्वस्ति भूतेभ्य इत्युक्त्वा महास्त्रं समचोदयम्। यत् तद् रौद्रमिति ख्यातं सर्वामित्रविनाशनम्॥<br><br>6623: ततोऽपश्यं त्रिशिरसं पुरुषं नवलोचनम्। त्रिमुखं षड्भुजं दीप्तमर्कज्वलनमूर्धजम्॥<br><br>6624: लेलिहानैर्महानागैः कृतचीरममित्रहन्। विभीस्ततस्तदस्त्रं तु घोरं रौद्रं सनातनम्॥<br><br>6625: दृष्ट्वा गाण्डीवसंयोगमानीय भरतर्षभ। नमस्कृत्वा त्रिनेत्राय शर्वायामिततेजसे॥<br><br>6626: मुक्तवान् दानवेन्द्राणां पराभावाय भारत। मुक्तमात्रे ततस्तस्मिन् रूपाण्यासन् सहस्रशः॥<br><br>6627: मृगाणामथ सिंहानां व्याघ्राणां च विशाम्पते। ऋक्षाणां महिषाणां च पन्नगानां तथा गवाम्॥<br><br>6628: शरभाणां गजानां च वानराणां च सङ्घशः। ऋषभाणां वराहाणां मार्जाराणां तथैव च॥<br><br>6629: शालावृकाणां प्रेतानां भुरुण्डानां च सर्वशः। गृध्राणां गरुडानां च चमराणां तथैव च॥<br><br>6630: देवानां च ऋषीणां च गन्धर्वाणां च सर्वशः। पिशाचानां सयक्षाणां तथैव च सुरद्विषाम्॥<br><br>6631: गुह्यकानां च संचामे नैर्ऋतानां तथैव च। झषाणां गजवक्त्राणामुलूकानां तथैव च। ॥<br><br>6632: मीनवाजिसरूपाणां नानाशस्त्रासिपाणिनाम्। तथैव यातुधानानां गदामुद्गरधारिणाम्॥<br><br>6633: एतैश्चान्यैश्च बहुभिर्नानारूपधरैस्तथा। सर्वमासीज्जगद् व्याप्त तस्मिन्नस्त्रे विसर्मिते॥<br><br>6634: त्रिशिरोभिश्चतुर्दष्ट्रेश्चतुरास्यैश्चतुर्भुजैः। अनेकरूपसंयुक्तैर्मीसमेदोवसास्थिभिः॥<br><br>6635: अभीक्ष्णं वध्यमानास्ते दानवा नाशमागताः। अर्कज्वलनतेजोभिर्वज्राशनिसमप्रभैः॥<br><br>6636: अद्रिसारमयैश्चान्यैर्बाणैरपि निबर्हणैः। न्यहनं दानवान् सर्वान् मुहूर्तेनैव भारत॥<br><br>6637: गाण्डीवास्त्रप्रणुन्नांस्तान् गतासून् नभसश्च्युतान्। दृष्ट्वाहं प्राणमं भूयस्त्रिपुरघ्नाय वेधसे॥<br><br>6638: तथा रौद्रास्त्रनिष्पिष्टान् दिव्याभरणभूषितान्। निशम्य परमं हर्षमगमद् देवसारथिः॥<br><br>6639: तदसां कृतं कर्म देवैरपि दुरासदम्। दृष्ट्वा मां पूजयामास मातलिः शक्रसारथिः॥<br><br>6640: उवाच वचनं चेदं प्रीयमाणः कृताञ्जलिः। सुरासुरैरसह्यं हि कर्म यत् साधितं त्वया॥<br><br>6641: न ह्येतत् संयुगे कर्तुमपि शक्तः सुरेश्वरः। सुरासुरैरवध्यं हि पुरमेतत् खगं महत्॥<br><br>6642: त्वया विमथितं वीर स्ववीर्यतपसो बलात्। विध्वस्ते स्वपुरे तस्मिन् दानवेषु हतेषु च॥<br><br>6643: विनदन्त्यः स्त्रियः सर्वा निष्येतुर्नगराद् बहिः। प्रकीर्णकेश्यो व्यथिताः कुरर्य इव दुःखिताः॥<br><br>6644: पेतुः पुत्रान् पितॄन् भ्रातृन् शोचमाना महीतले। रुदत्यो दीनकण्ठ्यस्तु निनदन्त्यो हतेश्वराः॥<br><br>6645: उरांसि परिनिघ्नन्त्यो विस्रस्तस्रग्विभूषणाः। तच्छोकयुक्तमश्रीकं दुःखदैन्यसमाहतम्॥<br><br>6646: न बभौ दानवपुरं हतत्विट्कं हतेश्वरम्। गन्धर्वनगराकारं हतनागमिव हृदम्॥<br><br>6647: शुष्कवृक्षमिवारण्यमदृश्यमभवत् पुरम्। भां तु संहष्टमनसं क्षिप्रं मातलिरानयत्॥<br><br>6648: देवराजस्य भवनं कृतकर्माणमाहवात्। हिरण्यपुरमुत्सृज्य निहत्य च महासुरान्॥<br><br>6649: निवातकवचांश्चैव ततोऽहं शक्रमागमम्। मम कर्म च देवेन्द्रं मातलिविस्तरेण तत्॥<br><br>6650: सर्वं विश्रावयामास यथाभूतं महाद्युते। हिरण्यपुरघातं च मायानां च निवारणम्॥<br><br>6651: निवातकवचानां च वधं संख्ये महौजसाम्। तच्छ्रुत्वा भगवान् प्रीतः सहस्राक्षः पुरंदरः॥<br><br>6652: मरुद्भिः सहितः श्रीमान् साधु साध्वित्यथाब्रवीत्। ततो मां देवराजो वै समाश्वास्य पुनः पुनः॥<br><br>6653: अब्रवीद् विबुधैः सार्धमिदं स मधुरं वचः। अतिदेवासुरं कर्म कृतमेव त्वया रणे॥<br><br>6654: गुर्वर्थश्च कृतः पार्थ महाशत्रून् घनता मम। एवमेव सदा भाव्यं स्थिरेणाजौधनंजय॥<br><br>6655: असम्मूढेन चास्त्राणां कर्तव्यं प्रतिपादनम्। अविषह्यो रणे हि त्वं देवदानवराक्षसैः॥<br><br>6656: सयक्षासुरगन्धर्वैः सपक्षिगणपन्नगैः। वसुधां चापि कौन्तेय त्वद्वाहुबलनिर्जिताम्। पालयिष्यतिधर्मात्मा कुन्तीपुत्रो युधिष्ठिरः॥<br><br>6657: अर्जुन उवाच ततो मामतिविश्वस्तं संरूढशरविक्षतम्। देवराजो विगृह्येदं काले वचनमब्रवीत्॥<br><br>6658: दिव्यान्यस्त्राणि सर्वाणि त्वयि तिष्ठन्ति भारत। न त्वाभिभवितुं शक्तो मानुषो भुवि कश्चन॥<br><br>6659: भीष्मो द्रोणः कृपः कर्णः शकुनिः सह राजभिः। संग्रामस्थस्य ते पुत्र कलां नार्हन्ति षोडशीम्॥<br><br>6660: इदं च मे तनुत्राणं प्रायच्छन्मघवान् प्रभुः। अभेद्यं कवचं दिव्यं स्रजं चैव हिरण्मयीम्॥<br><br>6661: देवदत्तं च मे शङ्ख पुनः प्रादान्महारवम्। दिव्यं चेदं किरीटं मे स्वयमिन्द्रो युयोज ह॥<br><br>6662: ततो दिव्यानि वस्त्राणि दिव्यान्याभरणानि च। प्रादाच्छक्रो ममैतानि रुचिराणि बृहन्ति च॥<br><br>6663: एवं सम्पूजितस्तत्र सुखमसम्युषितो नृप। इन्द्रस्य भवने पुण्ये गन्धर्वशिशुभिः सह॥<br><br>6664: ततो मामब्रवीच्छक्रः प्रीतिमानमरैः सह। समयोऽर्जुन गन्तुं ते भ्रातरो हि स्मरन्ति ते॥<br><br>6665: एवमिन्द्रस्य भवने पञ्च वर्षाणि भारत। उषितानि मया राजन् स्मरता द्यूतजं कलिम्॥<br><br>6666: ततो भवन्तमद्राक्षं भ्रातृभिः परिवारितम्। गन्धमादनपादस्य पर्वतस्यास्य मूर्धनि। ॥<br><br>6667: युधिष्ठिर उवाच दिष्ट्याधनंजयास्त्राणि त्वया प्राप्तानि भारत। दिष्ट्या चाराधितो राजा देवानामीश्वरः प्रभुः॥<br><br>6668: दिष्ट्या च भगवान् स्थाणुर्देव्या सह परंतप। साक्षाद् दृष्टः स्वयुद्धेन तोषितश्च त्वयानघ॥<br><br>6669: दिष्ट्या च लोकपालैस्त्वं समेतो भरतर्षभ। दिष्ट्या वर्धामहे पार्थ दिष्ट्यासि पुनरागतः॥<br><br>6670: अद्य कृत्स्नां महीं देवीं विजितां पुरमालिनीम्। मन्ये च धृतराष्ट्रस्य पुत्रानपि वशीकृतान्॥<br><br>6671: इच्छामि तानि चास्त्राणि द्रष्टुं दिव्यानि भारत। यैस्तथा वीर्यवन्तस्ते निवातकवचा हताः॥<br><br>6672: अर्जुन उवाच श्वः प्रभाते भवान् द्रष्टा दिव्यान्यस्त्राणि सर्वशः। निवातकवचा घोरा यैर्मया विनिपातिताः॥<br><br>6673: वैशम्पायन उवाच एवमागमनं तत्र कथयित्वाधनंजयः। भ्रातृभिः सहितः सर्वै रजनी तामुवास ह॥<br><br>6674: वैशम्पायन उवाच तस्यां रात्र्यां व्यतीतायांधर्मराजो युधिष्ठिरः। उत्थायावश्यकार्याणि कृतवान् भ्रातृभिः सह॥<br><br>6675: ततः संचोदयामास सोऽर्जुनं भ्रातृनन्दनम्। दर्शयास्त्राणि कौन्तेय यैर्जिता दानवास्त्वया॥<br><br>6676: ततोधनंजयो राजन् देवैर्दत्तानि पाण्डवः। अस्त्राणि तानि दिव्यानि दर्शयामास भारत॥<br><br>6677: यथान्यायं महातेजा; शौचं परममास्थितः। गिरिकूबरपादाक्षं शुभवेणु त्रिवेणुमत्॥<br><br>6678: पार्थिवं रथमास्थाय शोभमानोधनंजयः। दिव्येन संवृतस्तेन कवचेन सुवर्चसा॥<br><br>6679: धनुरादाय गाण्डीवं देवदत्तं स वारिजम्। शोशुभ्यमान: कौन्तेय आनुपूर्व्यान्महाभुजः॥<br><br>6680: अस्त्राणि तानि दिव्यानि दर्शनायोपचक्रमे। अथ प्रयोक्ष्यमाणेषु दिव्येष्वस्त्रेषु तेषु वै॥<br><br>6681: समाक्रान्ता मही पद्भ्यां समकम्पत सदुमा। क्षुभिताः सरितश्चैव तथैव च महोदधिः॥<br><br>6682: शैलाथापि व्यदीर्यन्त न ववौ च समीरणः। न बभासे सहस्रांशुर्न जज्वाल च पावकः॥<br><br>6683: न वेदाः प्रतिभान्ति स्म द्विजातीनां कथंचन। अन्तर्भूमिगता ये च प्राणिनो जनमेजय॥<br><br>6684: पीड्यमानाः समुत्थाय पाण्डवं पर्यवारयन्। वेपमानाः प्राञ्जलयस्ते सर्वे विकृताननाः॥<br><br>6685: दह्यमानास्तदास्त्रैस्ते याचन्ति स्मधनंजयम्। ततो ब्रह्मर्षयश्चैव सिद्धा ये च महर्षयः॥<br><br>6686: जङ्गमानि च भूतानि सर्वाण्येवावतस्थिरे। देवर्षयश्च प्रवरास्तथैव च दिवौकसः॥<br><br>6687: यक्षराक्षसगन्धर्वास्तथैव च पतत्रिणः। खेचराणि च भूतानि सर्वाण्येवावतस्थिरे॥<br><br>6688: ततः पितामहश्चैव लोकपालाश्च सर्वशः। भगवांश्च महादेवः सगणोऽभ्याययौ तदा॥<br><br>6689: ततो वायुमहाराज दिव्यैर्माल्यैः सुगन्धिभिः। अभितः पाण्डवं चित्ररवचक्रे समन्ततः॥<br><br>6690: जगुश्च गाथा विविधा गन्धर्वाः सुरचोदिताः। ननृतुः सङ्घशश्चैव राजन्नप्सरसां गणाः॥<br><br>6691: तस्मिंश्च तादृशे काले नारदचोदितः सुरैः। आगम्याह वचः पार्थं श्रवणीयमिदं नृप॥<br><br>6692: अर्जुनार्जुन मा युक्ष्व दिव्यान्यस्त्राणि भारत। नैतानि निरधिष्ठाने प्रयुज्यन्ते कथंचन॥<br><br>6693: अधिष्ठाने न वानातः प्रयुञ्जीत कदाचन। प्रयोगेषु महान् दोषो ह्यस्त्राणां कुरुनन्दन॥<br><br>6694: एतानि रक्ष्यमाणानिधनंजय यथागमम्। बलवन्ति सुखार्हाणि भविष्यन्ति न संशयः॥<br><br>6695: अरक्ष्यमाणान्येतानि त्रैलोक्यस्यापि पाण्डव। भवन्ति स्म विनाशाय मैवं भूयः कृथाः क्वचित्। । २२। अजातशत्रो त्वं चैव द्रक्ष्यसे तानि संयुगे। योज्यमानानि पार्थेन द्विषतामवमर्दने॥<br><br>6696: वैशम्पायन उवाच निवार्याथ ततः पार्थं सर्वे देवा यथागतम्। जग्मुरन्ये च ये तत्र समाजग्मुर्नरर्षभ॥<br><br>6697: तेषु सर्वेषु कौरव्य प्रतियातेषु पाण्डवाः। तस्मिन्नेव वने हृष्टास्त अषुः सह कृष्णया। ॥<br><br>6698: जनमेजय उवाच तस्मिन् कृतास्त्रे रथिनां प्रवीरे प्रत्यागते भवनाद् वृत्रहन्तुः। अतः परं किमकुर्वन्त पार्थाः समेत्य शूरेणधनंजयेन॥<br><br>6699: वैशम्पायन उवाच वनेषु तेष्वेव तु ते नरेन्द्राः सहार्जुनेनेन्द्रसमेन वीराः। वेश्मानि तान्यप्रतिमानि पश्यन् क्रीडाश्च नानादुमसंनिबद्धाः। चचारधन्वी बहुधा नरेन्द्रः सोऽस्त्रेषु यत्तः सततं किरीटी॥<br><br>6700: अवाप्य वासं नरदेवपुत्राः प्रसादजं वैश्रवणस्य राज्ञः। न प्राणिनां ते स्पृहयन्ति राजन् शिवश्च कालः स बभूव तेषाम्॥<br><br>6701: समेत्य पार्थेन यथैकरात्र मूषुः समास्तत्र तदा चतस्रः। पूर्वाश्च षट् ता दश पाण्डवानां शिवा बभूवुर्वसतां वनेषु॥<br><br>6702: ततोऽब्रवीद् वायुसुतस्तरस्वी जिष्णुश्च राजानमुपोपविश्य। यमौ च वीरौ सुरराजकल्पावेकान्तमास्थाय हितं प्रियं च॥<br><br>6703: तव प्रतिज्ञां कुरुराज सत्यां चिकीर्षमाणास्तदनु प्रियं च। ततो न गच्छाम वनान्यपास्य सुयोधनं सानुचरं निहन्तुम्॥<br><br>6704: एकादशं वर्षमिदं वसाम: सुयोधनेनात्तसुखाः सुखार्हाः। मज्ञातवासं सुखमाप्नुयाम॥<br><br>6705: तवाज्ञया पार्थिव निर्विशङ्का विहाय मानं विचरन् वनानि। समीपवासेन विलोभितास्ते ज्ञास्यन्ति नास्मानपकृष्टदेशान्॥<br><br>6706: संवत्सरं तत्र विहृत्य गूढं नराधमं तं सुखमुद्धरेम। निर्यात्य वैरं सफलं सपुष्पं तस्मै नरेन्द्राधमपूरुषाय॥<br><br>6707: सुयोधनायानुचरैर्वृताय ततो महीमावसधर्मराज। स्वर्गोपमं देशमिमं चरद्भिः शक्यो विहन्तुं नरदेव शोकः॥<br><br>6708: कीर्तिस्तु ते भारत पुण्यगन्धा नश्येद्धि लोकेषु चराचरेषु। तत् प्राप्य राज्यं कुरुपुङ्गवानां शक्यं महत् प्राप्तुमथ क्रियाश्च॥<br><br>6709: इदं तु शक्यं सततं नरेन्द्र प्राप्तुं त्वया यल्लभसे कुबेरात्। कुरुष्व बुद्धिं द्विषतां वधाय कृतागसां भारत निग्रहे च॥<br><br>6710: तेजस्तवोग्रं न सहेत राजन् समेत्य साक्षादपि वज्रपाणिः। न हि व्यथं जातु करिष्यतस्तौ समेत्य देवैरपिधर्मराज॥<br><br>6711: तवार्थसिद्ध्यर्थमपि प्रवृत्ती सुपर्णकेतुश्च शिनेश्च नप्ता। तथैव कृष्णोऽप्रतिमो बलेन तथैव चाहं नरदेववर्य॥<br><br>6712: तवार्थसिद्ध्यर्थमभिप्रपन्नो यथैव कृष्णः सह यादवैस्तैः। तथैव चाहं नरदेववर्य यमौ च वीरौ कृतिनौ प्रयोगे॥<br><br>6713: त्वदर्थयोगप्रभवप्रधानाः शमं करिष्याम परान् समेत्य। । वैशम्पायन उवाच ततस्तदाज्ञाय मतं महात्मा तेषां चधर्मस्य सुतो वरिष्ठः॥<br><br>6714: प्रदक्षिणं वैश्रवणाधिवासं चकारधर्मार्थविदुत्तमौजाः। आमन्त्र्य वेश्मनिः नदी: सरांसि सर्वाणि रक्षांसि चधर्मराजः॥<br><br>6715: यथागतं मार्गमवेक्षमाणः। पुनर्गिरि चैव निरीक्षमाणः। ततो महात्मा स विशुद्धबुद्धिः सम्प्रार्थयामास नगेन्द्रवर्यम्॥<br><br>6716: र्जित्वा सपत्नान् प्रतिलभ्य राज्यम्। शैलेन्द्र भूयस्तपसे जितात्मा द्रष्टा तवास्मीति मतिं चकार॥<br><br>6717: वृतश्च सर्वैरनुजैर्द्विजैश्च तेनैव मार्गेण पतिः कुरूणाम्। उवाह चैतान् गणशस्तथैव घटोत्कचः पर्वतनिर्झरेषु॥<br><br>6718: तान् प्रस्थितान् प्रीतमना महर्षिः पितेव पुत्राननुशिष्य सर्वान्। स लोमशः प्रीतमना जगाम दिवौकसां पुण्यतमं निवासम्॥<br><br>6719: स्तीर्थानि रम्याणि तपोवनानि। महान्ति चान्यानि सरांसि पार्थाः सम्पश्यमानाः प्रययुनरावयाः॥<br><br>6720: वैशम्पायन उवाच नगोत्तमं प्रस्रवणैरुपेतं दिशां गजैः किन्नरपक्षिभिश्च। सुखं निवासं जहतां हि तेषां न प्रीतिरासीद् भरतर्षभाणाम्॥<br><br>6721: ततस्तु तेषां पुनरेव हर्षः कैलासमालोक्य महान् बभूव। कुबेरकान्तं भरतर्षभाणां महीधरं वारिधरप्रकाशम्॥<br><br>6722: समुच्छ्रयान् पर्वतसंनिरोधरान् गोष्ठान् हरीणां गिरिसेतुमालाः। बहून् प्रपातांश्च समीक्ष्य वीराः स्थलानि निम्नानि च तत्र तत्र॥<br><br>6723: तथैव चान्यानि महावनानि मृगद्विजानेकपसेवितानि। स्तेधन्विनः खड्गधरा नरावयाः॥<br><br>6724: वनानि रम्याणि नद्यो सरांसि गुहा गिरीणां गिरिगह्वराणि। दिवानिशं प्राप्य नरर्षभाणाम्॥<br><br>6725: ते दुर्गवासं बहुधा निरुष्य व्यतीत्य कैलासमचिन्त्यरूपम्। आसेदुरत्यर्थमनोरमं ते तमाश्रमाचयं वृषपर्वणस्तु॥<br><br>6726: समेत्य राज्ञा वृषपर्वणा ते प्रत्यर्चितास्तेन च वीतमोहाः। शशंसिरे विस्तरशः प्रवासं गिरौ यथावद् वृषपर्वणस्ते॥<br><br>6727: सुखोषितास्तस्य त एकरात्रं पुण्याश्रमे देवमहर्षिजुष्टे। अभ्याययुस्ते बदरौं विशाला सुखेन वीराः पुनरेव वासम्॥<br><br>6728: ऊषुस्ततस्तत्र महानुभावा नारायणस्थानगताः समग्रा:। कुबेरकान्तां नलिनी विशोकाः सम्पश्यमानाः सुरसिद्धजुष्टाम्॥<br><br>6729: तां चाथ दृष्टवा नलिनी विशोकाः पाण्डोः सुताः सर्वनरप्रधानाः। ते रेमिरे नन्दनवासमेत्य द्विजर्षयो वीतमला यथैव॥<br><br>6730: ततः क्रमेणोपययुर्दैवीरा यथागतेनैव पथा समग्राः। विहत्य मासं सुखिनो बदाँ किरातराज्ञो विषयं सुबाहोः॥<br><br>6731: पीनांस्तुषारान् दरदांश्च सर्वान् देशान् कुलिन्दस्य च भूमिरलान्। अतीत्य दुर्गं हिमवत्प्रदेशं पुरं सुबाहोर्ददृशुर्नृवीराः॥<br><br>6732: श्रुत्वा च तान् पार्थिवपुत्रपौत्रान्। प्राप्तान् सुबाहुर्विषये समग्रान्। प्रत्युद्ययौ प्रीतियुतः स राजा तं चाभ्यनन्दन वृषभाः कुरूणाम्॥<br><br>6733: समेत्य राज्ञा तु सुबाहुना सूतैर्विशोकप्रमुखैश्च सर्वे। सहेन्द्रसेनैः परिचारिकैश्च पौरोगवैर्ये च महानसस्था:॥<br><br>6734: सुखोषितास्तत्र त एकरात्रं सूतान् समादाय रथांश्च सर्वान्। घटोत्कचं सानुचरं विसृज्य ततोऽभ्ययुर्यामुनमदिराजम्॥<br><br>6735: हिमोत्तरीयारुणपाण्डुसानौ। स्तदा निवासं पुरुषप्रवीराः॥<br><br>6736: वराहनानामृगपक्षिजुष्टं महावनं चैत्ररथप्रकाशम्। शिवेन पार्था मृगयाप्रधानाः संवत्सरं तत्र वने विजहुः॥<br><br>6737: तत्राससादातिबलं भुजङ्गं क्षुधादितं मृत्युमिवोग्ररूपम्। वृकोदरः पर्वतकन्दरायां विषादमोहव्यथितान्तरात्मा॥<br><br>6738: द्वीपोऽभवद् यत्र वृकोदरस्य युधिष्ठिरोधर्मभृतां वरिष्ठः। अमोक्षयद् यस्तमनन्ततेजा ग्राहेण संवेष्टितसर्वगात्रम्॥<br><br>6739: ते द्वादशं वर्षमुपोपयातं वने विहर्तुं कुरवः प्रतीताः। तस्माद् वनाच्चैत्ररथप्रकाशात श्रिया ज्वलन्तस्तपसा च युक्ताः॥<br><br>6740: ततश्च यात्वा मरुधन्वपार्श्व सदाधनुर्वेदरतिप्रधानाः। सरस्वतीमेत्य निवासकामाः सरस्ततो द्वैतवनं प्रतीयुः॥<br><br>6741: समीक्ष्य तान् द्वैतवने निविष्टान् निवासिनस्तत्र ततोऽभिजग्मुः। स्तृणोदपात्रावरणाश्मकुट्टाः॥<br><br>6742: प्लक्षाक्षरैहीतकवेतसाच तथा बदर्यः खदिराः शिरीषाः। बिल्वेड्दा: पीलुशमीकरीराः सरस्वतीतीररुहा बभूवुः॥<br><br>6743: मागारभूतामिव देवतानाम्। सरस्वतीं प्रीतियुताश्चरन्तः सुखं विजहुर्नरदेवपुत्राः॥<br><br>6744: जनमेजय उवाच कथं नागायुतप्राणो भीमो भीमपराक्रमः। भयमाहारयत् तीव्र तस्मादजगरान्मुने॥<br><br>6745: पौलस्त्यंधनदं युद्धे च आह्वयति दर्पितः। नलिन्यां कदनं कृत्वा निहन्ता यक्षरक्षसाम्॥<br><br>6746: तं शंससि भयाविष्टमापन्नमरिसूदनम्। एतदिच्छाम्यहं श्रोतुं परं कौतूहलं हि मे॥<br><br>6747: वैशम्पायन उवाच बह्वाश्चर्ये वने तेषां वसतामुग्धन्विनाम्। प्राप्तानामाश्रमाद् राजन् राजर्षवृषपर्वणः॥<br><br>6748: यदृच्छयाधनुष्पाणिर्बद्धखङ्गो वृकोदरः। ददर्श तद् वनं रम्यं देवगन्धर्वसेवितम्॥<br><br>6749: स ददर्श शुभान् देशान् गिरेहिमवतस्तदा। देवर्षिसिद्धचरितानप्सरोगणसेवितान्॥<br><br>6750: चकोरैरुपचक्रैश्च पक्षिभिर्जीवजीवकैः। कोकिलै ङ्गराजैश्च तत्र तत्र निनादितान्॥<br><br>6751: नित्यपुष्पफलैर्वृक्षैर्हिमसंस्पर्शकोमलैः। उपेतान् बहुलच्छायैर्मनोनयननन्दनैः॥<br><br>6752: स सम्पश्यन् गिरिनदीर्वैदूर्यमणिसंनिभैः। सलिलैर्हिमसंकाशैहँसकारण्डवायुतैः॥<br><br>6753: वनानि देवदारूणां मेघानामिव वागुराः। हरिचन्दनमिश्राणि तुङ्गकालीयकान्यपि॥<br><br>6754: मृगयां परिधावन् स समेषु मस्धन्वसु। विध्यन् मृगान् शरैः शुद्धैश्चचार स महाबलः॥<br><br>6755: भीमसेनस्तु विख्यातो महान्तं दंष्ट्रिणं बलात्। निघ्नन् नागशतप्राणो वने तस्मिन् महाबलः॥<br><br>6756: मृगाणां स वराहाणां महिषाणां महाभुजः। विनिघ्नंस्तत्र तत्रैव भीमो भीमपराक्रमः॥<br><br>6757: स मातङ्गशतप्राणो मनुष्यशतवारणः। सिंहशार्दूलविक्रान्तो वने तस्मिन् महाबलः॥<br><br>6758: वृक्षानुत्पाटयामास तरसा वै बभञ्ज च। पृथिव्याश्च प्रदेशान् ववै नादयंस्तु वनानि च॥<br><br>6759: पर्वताग्राणि वै मृद्गन् नादयानश्च विज्वरः। प्रक्षिपन् पादपांश्चापि नादेनापूरयन् महीम्॥<br><br>6760: वेगेन न्यपतद् भीमो निर्भयश्च पुनः पुनः। आस्फोटयन् क्ष्वेडयंश्च तलतालांश्च वादयन्॥<br><br>6761: चिरसम्बद्धदर्पस्तु भीमसेनो वने तदा। गजेन्द्राश्च महासत्त्वा मृगेन्द्राश्च महाबलाः॥<br><br>6762: भीमसेनस्य नादेन व्यमुञ्चन्त गुहा भयात्। क्वचित् प्रधावंस्तिष्ठंश्च क्वचिच्चोपविशंस्तथा॥<br><br>6763: मृगप्रेप्सुर्महारौद्रे वने चरति निर्भयः। स तत्र मनुजव्याघ्रो वने वनचरोपमः॥<br><br>6764: पद्भ्यामभिसमापेदे भीमसेनो महाबलः। स प्रविष्टो महारण्ये नादान् नदति चाद्भुतान्॥<br><br>6765: त्रासयन् सर्वभूतानि महासत्त्वपराक्रमः। ततो भीमस्य शब्देन भीताः सर्पा गुहाशया:॥<br><br>6766: अतिक्रान्तास्तु वेगेन जगामानुसृतः शनैः। ततोऽमरवरप्रख्यो भीमसेनो महाबलः॥<br><br>6767: स ददर्श महाकायं भुजङ्गं लोमहर्षणम्। गिरिदुर्गे समापन्नं कायेनावृत्य कन्दरम्॥<br><br>6768: पर्वताभोगवर्माणमतिकायं महाबलम्। चित्राङ्गमङ्गजैचित्रैर्हरिद्रासदृशच्छविम्॥<br><br>6769: गुहाकारेण वक्त्रेण चतुर्दष्ट्रेण राजता। दीप्ताक्षणातिताप्रेण लिहानं सृक्किणी मुहुः॥<br><br>6770: त्रासनं सर्वभूतानां कालान्तकयमोपमम्। निःश्वासक्ष्वेडनादेन भत्सर्यन्तमिव स्थितम्॥<br><br>6771: स भीमं सहसाभ्येत्य पृदाकुः कुपितो भृशम्। जग्राहाजगरो ग्राहो भुजयोरुभयोर्बलात्॥<br><br>6772: तेन संस्पृष्टगात्रस्य भीमसेनस्य वै तदा। संज्ञा मुमोह सहसा वरदानेन तस्य हि॥<br><br>6773: दशनागसहगाणिधारयन्ति हि यद् बलम्। तद् बलं भीमसेनस्य भुजयोरसमं परैः॥<br><br>6774: स तेजस्वी तथा तेन भुजगेन वशीकृतः। विस्फुरन् शनकैर्भीमो न शशाक विचेष्टितुम्॥<br><br>6775: नागायुतसमप्राणः सिंहस्कन्धो महाभुजः। गृहीतो व्यजहात् सत्त्वं वरदानविमोहितः॥<br><br>6776: स हि प्रयत्नमकरोत् तीव्रमात्मविमोक्षणे। न चैनमशकद् वीरः कथंचित् प्रतिबाधितुम्॥<br><br>6777: वैशम्पायन उवाच स भीमसेनस्तेजस्वी तथा सर्पवशं गतः। चिन्तयामास सर्पस्य वीर्यमत्यद्भुतं महत्॥<br><br>6778: उवाच च महासधैं कामया ब्रूहि पन्नग। कस्त्वं भो भुजगश्रेष्ठ किं मया च करिष्यसि॥<br><br>6779: पाण्डवो भीमसेनोऽहंधर्मराजादनन्तरः। नागायुतसमप्राणस्त्वया नीतः कथं वशम्॥<br><br>6780: सिंहाः केसरिणो व्याघ्रा महिषा वारणास्तथा। समागताश्च शतशो निहताश्च मया युधि॥<br><br>6781: राक्षसाश्च पिशाचाश्च पन्नगाश्च महाबलाः। भुजवेगमशक्ता मे सोढुं पन्नगसत्तम॥<br><br>6782: नु किं विद्याबलं किं नु वरदानमथो तव। उद्योगमपि कुर्वाणो वशगोऽस्मि कृतस्त्वया॥<br><br>6783: असत्यो विक्रमो नृणामिति मेधीयते मतिः। यथेदं मे त्वया नाग बलं प्रतिहतं महत्॥<br><br>6784: वैशम्पायन उवाच इत्येवंवादिनं वीरं भीममक्लिष्टकारिणम्। भोगेन महता गृह्य समन्तात् पर्यवेष्टयत्॥<br><br>6785: निगृह्येनं महाबाहुं ततः स भुजगस्तदा। विमुच्यास्य भुजौ पीनाविदं वचनमब्रवीत्॥<br><br>6786: दिष्टस्त्वं क्षुधितस्याद्य देवैर्भक्षो महाभुज। दिष्ट्या कालस्य महतः प्रियाः प्राणा हि देहिनाम्। । यथा त्विदं मया प्राप्तं सर्वरूपमरिंदम। तथावश्यं मया ख्याप्यं तवाद्य शृणु सत्तम॥<br><br>6787: इमामवस्थां सम्प्राप्तो ह्यहं कोपान्मनीषिणाम्। शापस्यान्तं परिप्रेप्सुः सर्वं तत् कथयामि ते॥<br><br>6788: नहुषो नाम राजर्षिर्व्यक्तं ते श्रोत्रमागतः तवैव पूर्वः पूर्वेषामायोर्वंशधरः सुतः॥<br><br>6789: सोऽहं शापादगस्त्यस्य ब्राह्मणानवमन्य च। इमामवस्थामापन्नः पश्य दैवमिदं मम॥<br><br>6790: त्वां चेदवध्यं दायादमतीव प्रियदर्शनम्। अहमद्योपयोक्ष्यामि विधानं पश्य यादृशम्॥<br><br>6791: न हि मे मुच्यते कश्चित् कथंचित् प्रग्रहं गतः। गजो वा महिषो वापि षष्ठे काले नरोत्तम॥<br><br>6792: नासि केवलसर्पण तिर्यग्योनिषु वर्तता। गृहीतः कौरवश्रेष्ठ वरदानमिदं मम॥<br><br>6793: पतता हि विमानायान्मया शक्रासनाद् द्रुतम्। कुरु शापान्तमित्युक्तो भगवान् मुनिसत्तमः॥<br><br>6794: स मामुवाच तेजस्वी कृपयाभिपरिप्लुतः। मोक्षस्ते भविता राजन् कस्माच्चित् कालपर्ययात्॥<br><br>6795: ततोऽस्मि पतितो भूमौ न च मामजहात् स्मृतिः। स्मार्तमस्ति पुराणं मे यथैवाधिगतं तथा। ॥<br><br>6796: यस्तु ते व्याहतान् प्रश्नान् प्रतिब्रूयाद् विभागवित्। स त्वां मोक्षयिता शापादिति मामब्रवीदृषिः॥<br><br>6797: गृहीतस्य त्वया राजन् प्राणिनोऽपि बलीयसः। सत्त्वभ्रंशोऽधिकस्यापि सर्वस्याशु भविष्यति॥<br><br>6798: इति चाप्यहमश्रौषं वचस्तेषां दयावताम्। मयि संजातहार्दनामथ तेऽन्तर्हिता द्विजाः॥<br><br>6799: सोऽहं परमदुष्कर्मा वसामि निरयेऽशुचौ। सर्पयोनिमिमां प्राप्य कालकाक्षी महाद्युते॥<br><br>6800: तमुवाच महाबाहुर्भीमसेनो भुजङ्गमम्। न च कुप्ये महासर्प न चात्मानं विगर्हये। । २५। यस्मादभावी भावी वा मनुष्यः सुखदुःखयोः। आगमे यदि वापाये न तत्र ग्लपयेन्मनः॥<br><br>6801: दैवं पुरुषकारेण को वञ्चयितुमर्हति। दैवमेव परं मन्ये पुरुषार्थो निरर्थकः॥<br><br>6802: पश्य दैवोपघाताद्धि भुजवीर्यव्यपाश्रयम्। इमामवस्थां सम्प्राप्तमनिमित्तमिहाद्य माम्॥<br><br>6803: किंतु नाद्यानुशोचामि तथाऽऽत्मानं विनाशितम्। यथा तु विपिने न्यस्तान् भ्रातृन् राज्यपरिच्युतान्। । २९। हिमवांश्च सुदुर्गोऽयं यक्षराक्षससंकुलः। मां समुद्रीक्षमाणास्ते प्रपतिष्यन्ति विह्वलाः॥<br><br>6804: विनष्टमथ मां श्रुत्वा भविष्यन्ति निरुद्यमाः। धर्मशीला मया ते हि बाध्यन्ते राज्यगृद्धिना॥<br><br>6805: अथवा नार्जुनोधीमान् विषादमुपयास्यति। सर्वास्त्रविदनाधृष्यो देवगन्धर्वराक्षसैः॥<br><br>6806: समर्थः स महाबाहुरेकोऽपि सुमहाबलः। देवराजमपि स्थानात् प्रच्यावयितुपञ्जसा॥<br><br>6807: किं पुनधृतराष्ट्रस्य पुत्रं दुर्दूतदेविनम्। विद्विष्टं सर्वलोकस्य दम्भमोहपरायणम्॥<br><br>6808: मातरं चैव शोचामि कृपणां पुत्रगृद्धिनीम्। यास्माकं नित्यमाशास्ते महत्त्वमधिकं परैः॥<br><br>6809: तस्याः कथं त्वनाथाया मद्विनाशाद् भुजङ्गमा सफलास्ते भविष्यन्ति मयि सर्वे मनोरथाः॥<br><br>6810: नकुलः सहदेवश्च यमौ च गुरुवर्तिनौ। मद्बाहुबलसंगुप्तौ नित्यं पुरुषमानिनौ। ॥<br><br>6811: भविष्यतो निरुत्साहौ भ्रष्टवीर्यपराक्रमौ। मद्विनाशात् परिघुनाविति मे वर्तते मतिः॥<br><br>6812: एवंविधं बहु तदा विललाप वृकोदरः। भुजङ्गभोगसंरुद्धो नाशकच्च विचेष्टितुम्॥<br><br>6813: युधिष्ठिरस्तु कौन्तेयो बभूवास्वस्थचेतनः। अनिष्टदर्शनान् घोरानुत्पातान् परिचिन्तयन्॥<br><br>6814: दारुणं ह्यशिवं नादं शिवा दक्षिणतः स्थिता। दीप्तायां दिशि वित्रस्ता रौति तस्याश्रमस्य ह॥<br><br>6815: एकपक्षाक्षिचरणा वर्तिका घोरदर्शना। रक्तं वमन्ती ददृशे प्रत्यादित्यमभासुरा॥<br><br>6816: प्रववौ चानिलो रूक्षश्चण्डः शर्करकर्षणः। अपसव्यानि सर्वाणि मृगपक्षिरुतानि च॥<br><br>6817: पृष्ठतो वायसः कृष्णो याहि याहीति शंसति। मुहुर्मुहुः स्फुरति च दक्षिणोऽस्य भुज-तथा॥<br><br>6818: हृदयं चरणश्चापि वामोऽस्य परितप्यति। सव्यस्याक्ष्णो विकारश्चाप्यनिष्टः समपद्यत॥<br><br>6819: धर्मराजोऽपि मेधावी मन्यमानो महद् भयम्। द्रौपदी परिपप्रच्छ क्व भीम इति भारत॥<br><br>6820: शशंस तस्मै पाञ्चाली चिरयातं वृकोदरम्। स प्रतस्थे महाबाहुधौम्येन सहितो नृपः॥<br><br>6821: द्रौपद्या रक्षणं कार्यमित्युवाचधनंजयम्। नकुलं सहदेवं च व्यादिदेश द्विजान् प्रति॥<br><br>6822: स तस्य पदमुन्नीय तस्मादेवाश्रमात् प्रभुः। मृगयामास कौन्तेयो भीमसेनं महावने॥<br><br>6823: स प्राची दिशमास्थाय महतो गजयूथपान्। ददर्श पृथिवीं चिट्ठीमस्य परिचिछिताम्॥<br><br>6824: ततो मृगसहराणि मृगेन्द्राणां शतानि च। पतितानि वने दृष्ट्वा मार्ग तस्याविशनृपः॥<br><br>6825: धावतस्तस्य वीरस्य मृगार्थं वातरंहसः। ऊरुवातविनिर्भग्ना द्रुमा व्यावर्जिताः पथि॥<br><br>6826: स गत्वा तैस्तदा चिद्वैर्ददर्श गिरिगह्वरे। रूक्षमारुतभूयिष्ठे निष्पत्रदुमसंकुले। ॥<br><br>6827: ईरिणे निर्जले देशे कण्टकिदुमसंकुले। अश्मस्थाणुक्षुपाकीर्णे सुदुर्गे विषमोत्कटे। गृहीतं भुजगेन्द्रेण निश्चेष्टमनुजं तदा॥<br><br>6828: वैशम्पायन उवाच युधिष्ठिरस्तमासाद्य सर्पभोगेन वेष्टितम्। दयितं भ्रातरधीमानिदं वचनमब्रवीत्॥<br><br>6829: कुन्तीमातः कथमिमापापदं त्वमवाप्तवान्। कश्शायं पर्वताभोगप्रतिमः पन्नगोत्तमः॥<br><br>6830: सधर्मराजमालक्ष्य भ्राता भ्रातरमग्रजम्। कथयामास तत् सर्वं ग्रहणादि विचेष्टितम्॥<br><br>6831: भीम उवाच अयमार्य महासत्त्वो भक्षार्थं मां गृहीतवान्। नहुषो नाम राजर्षिः प्राणवानिव संस्थितः॥<br><br>6832: युधिष्ठिर उवाच मुच्यतामयमायुष्मन् भ्राता मेऽमितविक्रमः। वयमाहारमन्यं ते दास्यामः क्षुनिवारणम्॥<br><br>6833: सर्प उवाच आहारो राजपुत्रोऽयं मया प्राप्तो मुखागतः। गम्यतां नेह स्थातव्यं श्वो भवानपि मे भवेत्॥<br><br>6834: व्रतमेतन्महाबाहो विषयं मम यो व्रजेत्। स मे भक्षो भवेत् तात त्वं चापि विषये मम॥<br><br>6835: चिरेणाद्य मयाऽऽहारः प्राप्तोऽयमनुजस्तव। नाहमेनं विमोक्ष्यामि न चान्यमभिकाझये। ॥<br><br>6836: युधिष्ठिर उवाच देवो वा यदि वा दैत्य उरगो वा भवान् यदि। सत्यं सर्प वचो ब्रूहि पृच्छति त्वां युधिष्ठिरः। किमर्थं च त्वया चस्तो भीमसेनो भुजङ्गम॥<br><br>6837: किमाहृत्य विदित्वा वा प्रीतिस्ते स्याद् भुजङ्गम्। किमाहारं प्रयच्छामि कथं मुञ्चेद् भवानिमम्॥<br><br>6838: सर्प उवाच नहुषो नाम राजाहमासं पूर्वस्तवानघ। प्रथितः पञ्चमः सोमादायोः पुत्रो नराधिप। ॥<br><br>6839: क्रतुभिस्तपसा चैव स्वाध्यायेन दमेन च। त्रैलोक्यैश्चर्यमव्यचं प्राप्तोऽहं विक्रमेण च॥<br><br>6840: तदैश्वर्यं समासाद्य दो मामगमत् तदा। सह्रां हि द्विजातीनामुवाह शिबिकां मम॥<br><br>6841: ऐश्वर्यमदमत्तोऽहमवमन्य ततो द्विजान्। इमामगस्त्येन दशामानीतः पृथिवीपते॥<br><br>6842: न तु मामजहात् प्रज्ञा यावदद्येति पाण्डव। तस्यैवानुग्रहाद् राजन्नगस्त्यस्य महात्मनः॥<br><br>6843: षष्ठे काले मयाऽऽहारः प्राप्तोऽयमनुजस्तव। नाहमेनं विमोक्ष्यामि न चान्यदपि कामये। ॥<br><br>6844: प्रश्नानुच्चारितानद्य व्याहरिष्यसि चेन्मम। अथ पश्चाद् विमोक्ष्यामि भ्रातरं ते वृकोदरम्॥<br><br>6845: युधिष्ठिर उवाच ब्रूहि सर्प यथाकामं प्रतिवक्ष्यामि ते वचः। अपि चेच्छक्नुयां प्रीतिमाहर्तुं ते भुजङ्गम्॥<br><br>6846: वेद्यं च ब्राह्मणेनेह तद् भवान् वेत्ति केवलम्। सर्पराज ततः श्रुत्वा प्रतिवक्ष्यामि ते वचः॥<br><br>6847: सर्प उवाच ब्राह्मणः को भवेद् राजन् वेद्यं किं च युधिष्ठिर। ब्रवीह्यतिमतिं त्वां हि वाक्यैरनुमिमीमहे॥<br><br>6848: युधिष्ठिर उवाच सत्यं दानं क्षमा शीलमानृशंस्यं तपो घृणा। दृश्यन्ते यत्र नागेन्द्र स ब्राह्मण इति स्मृतः॥<br><br>6849: वेद्यं सर्प परं ब्रह्म निर्दुःखमसुखं च यत्। यत्र गत्वा न शोचन्ति भवतः किं विवक्षितम्॥<br><br>6850: सर्प उवाच चातुर्वण्र्यं प्रमाणं च सत्यं च ब्रह्म चैव हि। शूद्रेष्वपि च सत्यं च दानमक्रोध एव च। आनृशंस्यमहिंसा च घृणा चैव युधिष्ठिर॥<br><br>6851: वेद्यं यच्चात्र निर्दुःखमसुखं च नराधिप। ताभ्यां हीनं पदं चान्यन्न तदस्तीति लक्षये॥<br><br>6852: युधिष्ठिर उवाच शूद्रे तु यद् भवेल्लम द्विजे तच्च न विद्यते। न वै शूद्रो भवेच्छूद्रो ब्राह्मणो न च ब्राह्मणः॥<br><br>6853: यत्रैतल्लक्ष्यते सर्प वृत्तं स ब्राह्मणः स्मृतः। यत्रैतन्न भवेत् सर्प तं शूद्रमिति निर्दिशेत्॥<br><br>6854: यत् पुनर्भवता प्रोक्तं न वेद्यं विद्यतीति च। ताभ्यां हीनमतोऽन्यत्र पदमस्तीति चेदपि॥<br><br>6855: एवमेतन्मतं सर्प ताभ्यां हीनं न विद्यते। यथा शीतोष्णयोर्मध्ये भवेन्नोष्णं न शीतता॥<br><br>6856: एवं वै सुखदुःखाभ्यां हीनमस्ति पदं क्वचित्। एषा मम मतिः सर्प यथा वा मन्यते भवान्॥<br><br>6857: सर्प उवाच यदि ते वृत्ततो राजन् ब्राह्मणः प्रसमीक्षितः। वृथा जातिस्तदाऽऽयुष्मन् कृतिर्यावन्न विद्यते॥<br><br>6858: युधिष्ठिर उवाच जातिरत्र महासर्प मनुष्यत्वे महामते। संकरात् सर्ववर्णानां दुष्परीक्ष्येति मे मतिः॥<br><br>6859: सर्वे सर्वास्वपत्यानि जनयन्ति सदा नराः। वाङ्मथुनमथो जन्म मरणं च समं नृणाम्॥<br><br>6860: इदमाएं प्रमाणं च ये यजामह इत्यपि। तस्माच्छीलं प्रधानेष्टं विदुर्ये तत्त्वदर्शिनः॥<br><br>6861: प्राङ् नाभिवर्धनात् पुंसो जातकर्म विधीयते। तत्रास्य माता सावित्री पिता त्वाचार्य उच्यते॥<br><br>6862: तावच्छूद्रसमो ह्येष यावद् वेदे न जायते। तस्मिन्नेवं मतिद्वैधे मनुः स्वायम्भुवोऽब्रवीत्॥<br><br>6863: कृतकृत्याः पुनर्वर्णा यदि वृत्तं न विद्यते। संकरस्त्वत्र नागेन्द्र बलवान् प्रसमीक्षितः॥<br><br>6864: यत्रेदानीं महासर्प संस्कृतं वृत्तमिष्यते। तं ब्राह्मणमहं पूर्वमुक्तवान् भुजगोत्तम॥<br><br>6865: सर्प उवाच श्रुतं विदितवेद्यस्य तव वाक्यं युधिष्ठिर। भक्षयेयमहं कस्माद् भ्रातरं ते वृकोदरम्॥<br><br>6866: युधिष्ठिर उवाच भवानेतादृशो लोके वेदवेदाङ्गपारगः। ब्रूहि किं कुर्वतः कर्म भवेद् गतिरनुत्तमा॥<br><br>6867: सर्प उवाच पात्रे दत्त्वा प्रियाण्युक्त्वा सत्यमुक्त्वा च भारत। अहिंसानिरतः स्वर्ग गच्छेदिति मतिर्मम॥<br><br>6868: युधिष्ठिर उवाच दानाद् वा सर्प सत्याद् वा किमतो गुरु दृश्यते। अहिंसाप्रिययोश्चैव गुरुलाघवमुच्यताम्॥<br><br>6869: सर्प उवाच दानं च सत्यं तत्त्वं वा अहिंसा प्रियमेव च। एषां कार्यगरीयस्त्वाद् दृश्यते गुरुलाघवम्॥<br><br>6870: कस्माच्चिद् दानयोगाद्धि सत्यमेव विशिष्यते। सत्यवाक्याच्च राजेन्द्र किंचिद् दानं विशिष्यते॥<br><br>6871: एवमेव महेष्वास प्रियवाक्यान्महीपते। अहिंसा दृश्यते गुर्वी ततश्च प्रियमिष्यते॥<br><br>6872: एवमेतद् भवेद् राजन् कार्यापेक्षमनन्तरम्। यदभिप्रेतमन्यत् ते ब्रूहि यावद् ब्रवीम्यहम्॥<br><br>6873: युधिष्ठिर उवाच कथं स्वर्गे गति: सर्प कर्मणां च फलंध्रुवम्। अशरीरस्य दृश्येत प्रब्रूहि विषयांश्च मे॥<br><br>6874: सर्प उवाच तिगे वै गतयो राजन् परिदृष्टाः स्वकर्मभिः। मानुषं स्वर्गवासश्च तिर्यग्योनिश्च तत् त्रिधा॥<br><br>6875: तत्र वै मानुषाल्लोकाद् दानादिभिरतन्द्रितः। अहिंसार्थसमायुक्तैः कारणैः स्वर्गमश्नुते॥<br><br>6876: विपरीतैश्च राजेन्द्र कारणैर्मानुषो भवेत्। तिर्यग्योनिस्तथा तात विशेषश्चात्र वक्ष्यते॥<br><br>6877: कामक्रोधसमायुक्तो हिंसालोभसमन्वितः। मनुष्यत्वात् परिभ्रष्टस्तिर्यग्योनौ प्रसूयते॥<br><br>6878: तिर्यग्योन्याः पृथग्भावो मनुष्यार्थे विधीयते। गवादिभ्यस्तथाश्वेभ्यो देवत्वमपि दृश्यते॥<br><br>6879: सोऽयमेता गतीस्तात जन्तुश्चरति कार्यवान्। नित्ये महति चात्मानमवस्थापयते द्विजः॥<br><br>6880: जातो जातश्च बलवद् भुङ्क्ते चात्मा स देहवान्। फलार्थस्तात निष्पृक्तः प्रजापालनभावनः॥<br><br>6881: युधिष्ठिर उवाच शब्दे स्पर्श च रूपे च तथैव रसगन्धयोः। तस्याधिष्ठानमव्यचो ब्रूहि सर्प यथातथम्॥<br><br>6882: किं न गृहणाति विषयान् युगपच्च महामते। एतावदुच्यतां चोक्तं सर्वं पन्नगसत्तम। ॥<br><br>6883: सर्प उवाच यदात्मद्रव्यमायुष्मन् देहसंश्रयणान्वितम्। करणाधिष्ठितं भोगानुपभुङ्क्ते यथाविधि॥<br><br>6884: ज्ञानं चैवात्र बुद्धिश्च मनश्च भरतर्षभ। तस्य भोगाधिकरणे करणानि निबोध मे॥<br><br>6885: मनसा तात पर्येति क्रमशो विषयानिमान्। विषयायतनस्थो हि भूतात्मा क्षेत्रमास्थितः॥<br><br>6886: तत्र चापि नरव्याघ्र मनो जन्तोर्विधीयते। तस्माद् युगपदत्रास्य ग्रहणं नोपपद्यते॥<br><br>6887: स आत्मा पुरुषव्याघ्र भ्रुवोरन्तरमाश्रितः। बुद्धिं द्रव्येषु सृजति विविधेषु परावराम्॥<br><br>6888: वुद्धेश्त्तरकाला च वेदना दृश्यते बुधैः। एष वै राजशार्दूल विधिः क्षेत्रज्ञभावनः॥<br><br>6889: युधिष्ठिर उवाच मनसश्चापि बुद्धेश्च ब्रूहि मे लक्षणं परम्। एतदध्यात्मविदुषां परं कार्यं विधीयते॥<br><br>6890: सर्प उवाच बुद्धिरात्मानुगा तात उत्पातेन विधीयते। तदाश्रिता हि संज्ञैषा बुद्धिस्तस्यैषिणी भवेत्॥<br><br>6891: बुद्धिरुत्पद्यते कार्यान्मनस्तूत्पन्नमेव हि। बुद्धेर्गुणविधानेन मनस्तहगुणवद् भवेत्॥<br><br>6892: एतद् विशेषणं तात मनोबुद्ध्योर्यदन्तरम्। त्वमप्यत्राभिसम्बुद्धः कथं वा मन्यते भवान्॥<br><br>6893: युधिष्ठिर उवाच अहो बुद्धिमतां श्रेष्ठ शुभा बुद्धिरियं तव। विदितं वेदितव्यं ते कस्मात् समनुपृच्छसि॥<br><br>6894: सर्वज्ञं त्वां कथं मोह आविशत् स्वर्गवासिनम्। एवमद्भुतकर्माणमिति मे संशयो महान्॥<br><br>6895: सर्प उवाच सुप्रज्ञमपि चेच्छूरमृद्धिर्मोहयते नरम्। वर्तमानः सुखे सर्वो मुह्यतीति मतिर्मम॥<br><br>6896: सोऽहमैश्वर्यमोहेन मदाविष्टो युधिष्ठिर। पतितः प्रतिसम्बुद्धस्त्वां तु सम्बोधयाम्यहम्॥<br><br>6897: कृतं कार्य महाराज त्वया मम परंतप। क्षीण: शापः सुकृच्छ्रो मे त्वया सम्भाष्य साधुना। । अहं हि दिवि दिव्येन विमानेन चरन् पुरा। अभिमानेन मत्तः सन् कंचिन्नान्यमचिन्तयम्॥<br><br>6898: ब्रह्मर्षिदेवगन्धर्वयक्षराक्षसपन्नगाः। करान् मम प्रयच्छन्ति सर्वे त्रैलोक्यवासिनः॥<br><br>6899: चक्षुषा यं प्रपश्यामि प्राणिनं पृथिवीपते। तस्य तेजो हराम्याशु तद्धि दृष्टेर्बलं मम॥<br><br>6900: ब्रह्मर्षीणां सतरं हि उवाह शिबिकां मम। स मामपनयो राजन् भ्रंशयामास वै श्रियः॥<br><br>6901: तत्र ह्यगस्त्यः पादेन वहन् स्पृष्टो मया मुनिः। अगस्तयेन ततोऽस्म्युक्तः सर्पस्त्वं च भवेति ह॥<br><br>6902: ततस्तस्माद् विमानावयात् प्रच्युतश्च्युतलक्षणः। प्रपतन् बुबुधेऽऽत्मानं व्यालीभूतमधोमुखम्। अन्याचं तमहं विप्रं शापस्यान्तो भवेदिति॥<br><br>6903: सर्प उवाच प्रमादात् सम्प्रमूढस्य भगवन् क्षन्तुमर्हसि। ततः स मामुवाचेदं प्रपतन्तं कृपान्वितः॥<br><br>6904: युधिष्ठिरोधर्मराजः शापात् त्वां मोक्षयिष्यति। अभिमानस्य घोरस्य पापस्य च नराधिप॥<br><br>6905: फले क्षीणे महाराज फलं पुण्यमवाप्स्यसि। ततो मे विस्मयो जातस्तद् दृष्ट्वा तपसो बलम्॥<br><br>6906: ब्रह्म च ब्राह्मणत्वं च येन त्वाहमचूचुदम्। सत्यं दमस्तपो दानाहिंसाधर्मनित्यता। ॥<br><br>6907: साधकानि सदा पुंसां न जातिर्न कुलं नृप। अरिष्ट एष भ्राता भीमसेनो महाबलः। स्वस्ति तेऽस्तु महाराज गमिष्यामि दिवं पुनः॥<br><br>6908: वैशम्पायन उवाच इत्युक्त्वाऽऽजगरं देहं मुक्त्वा स नहुषो नृपः। दिव्यं वपुः समास्थाय गतस्त्रिदिवमेव ह॥<br><br>6909: युधिष्ठिरोऽपिधर्मात्मा भ्रात्रा भीमेन संगतः। धौम्येन सहितः श्रीमानाश्रमं पुनरागमत्॥<br><br>6910: ते ततो द्विजेभ्यः सर्वेभ्यः समेतेभ्यो यथातथम्। कथयामास तत् सर्वधर्मराजो युधिष्ठिरः॥<br><br>6911: तच्छ्रुत्वा ते द्विजाः सर्वे भ्रातश्चास्य ते त्रयः। आसन् सुव्रीडिता राजन् द्रौपदी च यशस्विनी॥<br><br>6912: ते तु सर्वे द्विजश्रेष्ठाः पाण्डवानां हितेप्सया। मैवमित्यब्रुवन् भीमं गर्हयन्तोऽस्य साहसम्॥<br><br>6913: पाण्डवास्तु भयान्मुक्तं प्रेक्ष्य भीमं महाबलम्। हर्षमाहारयांचक्रुर्विजह्वश्च मुदा युताः॥<br><br>6914: वैशम्पायन उवाच निदाघान्तकरः कालः सर्वभूतसुखावहः। तत्रैव वसतां तेषां प्रावृट् समभिपद्यत॥<br><br>6915: छादयन्तो महाघोषाः खं दिशश्च बलाहकाः। प्रववर्षुर्दिवारात्रमसिताः सततं तदा॥<br><br>6916: तापत्ययनिकेताश्च शतशोऽथ सहाशः। अपेतार्कप्रभाजालाः सविद्युद्विमलप्रभाः॥<br><br>6917: विरूढशष्याधरणी मत्तदंशसरीसृपा। बभूव पयसा सिक्ता शान्ता सर्वमनोरमा॥<br><br>6918: न स्म प्रज्ञायते किंचिदम्भसा समवस्तृते। समं वा विषमं वापि नद्यो वा स्थावराणि च॥<br><br>6919: क्षुब्धतोया महावेगाः श्वसमाना इवाशुगाः। सिन्धवः शोभयांचक्रुः काननानि तपात्यये॥<br><br>6920: नदतां काननान्तेषु श्रूयन्ते विविधाः स्वनाः। वृष्टिभिश्च्छाद्यमानानां वराहमृगपक्षिणाम्॥<br><br>6921: स्तोकका: शिखिनश्चैव पुंस्कोकिलगणैः सह। मत्ताः परिपतन्ति स्म दर्दुराश्चैव दर्पिताः॥<br><br>6922: तथा बहुविधाकारा प्रावृण्मेघानुनादिता। अभ्यतीता शिवा तेषां चरतां मरुधन्वसु॥<br><br>6923: क्रौञ्चहंससमाकीर्णा शरत् प्रमुदिताभवत्। रूढकक्षवनप्रस्था प्रसन्नजलनिम्नगा। ॥<br><br>6924: विमलाकाशनक्षत्रा शरत् तेषां शिवाभवत्। मृगद्विजसमाकीर्णा पाण्डवानां महात्मनाम्॥<br><br>6925: दृश्यन्ते शान्तरजसः क्षपा जलदशीतलाः। ग्रहनक्षत्रसङ्घश्च सोमेन च विराजिताः॥<br><br>6926: कुमुदैः पुण्डरीकैश्च शीतवारिधराः शिवाः। नदीः पुष्करिणीश्चैव ददृशुः समलंकृताः॥<br><br>6927: आकाशनीकाशतटां तीरवानीरसंकुलाम्। बभूव चरतां हर्षः पुण्यतीर्थां सरस्वतीम्॥<br><br>6928: ते वै मुमुदिरे वीराः प्रसन्नसलिलां शिवाम्। पश्यन्तो दृढधन्वानः परिपूर्णां सरस्वतीम्॥<br><br>6929: तेषां पुण्यतमा रात्रिः पर्वसंधौ स्म शारदी। तत्रैव वसतामासीत् कार्तिकी जनमेजय॥<br><br>6930: पुण्यकृद्भिर्महासत्त्वैस्तापसैः सह पाण्डवाः। तत् सर्वे भरतश्रेष्ठाः समूहुर्योगमुत्तमम्॥<br><br>6931: तमिगाभ्युदये तस्मिन्धौम्येन सह पाण्डवाः। सूतैः पौरोगवैश्चैव काम्यकं प्रययुर्वनम्॥<br><br>6932: वैशम्पायन उवाच काम्यकं प्राप्य कौरव्य युधिष्ठिरपुरोगमाः। कृतातिथ्या मुनिगणैनिषेदुः सह कृष्णया॥<br><br>6933: ततस्तान् परिविश्वस्तान् वसतः पाण्डुनन्दनान्। ब्राह्मणा बहवस्तत्र समन्तात् पर्यवारयन्॥<br><br>6934: अथाब्रवीद् द्विजः कश्चिदर्जुनस्य प्रियः सखा। स एष्यति महाबाहुर्वशी शौरिरुदारधीः॥<br><br>6935: विदिता हि हरे यमिहायाताः कुरूद्वहाः। सदा हि दर्शनाकाक्षी श्रेयोऽन्वेषी च वो हरिः॥<br><br>6936: बहुवत्सरजीवि च मार्कण्डेयो महातपाः। स्वाध्यायतपसा युक्तःक्षिप्रं युष्मान् समेष्यति॥<br><br>6937: तथैव ब्रुवतस्तस्य प्रत्यदृश्यत केशवः। शैब्यसुग्रीवयुक्तेन रथेन रथिनां वरः॥<br><br>6938: मघवानिव पौलोम्या सहितः सत्यभामया। उपायाद् देवकीपुत्रो दिदृक्षुः कुरुसत्तमान्॥<br><br>6939: अवतीर्य रथात् कृष्णोधर्मराजं यथाविधि। ववन्दे मुदितोधीमान् भीमं च बलिनां वरम्॥<br><br>6940: पूजयामासधौम्यं च यमाभ्यामभिवादितः। परिष्वज्य गुडाकेशं द्रौपदी पर्यसान्त्वयत्॥<br><br>6941: स दृष्ट्वा फाल्गुनं वीरं चिरस्य प्रियमागतम्। पर्यष्वजत दाशार्हः पुनः पुनररिंदमः॥<br><br>6942: तथैव सत्यभामापि द्रौपदी परिषस्वजे। पाण्डवानां प्रियां भार्यां कृष्णस्य महिषी प्रिया॥<br><br>6943: ततस्ते पाण्डवाः सर्वे सभार्याः सपुरोहिताः। आनर्चुः पुण्डरीकाक्षं परिवत्रुश्च सर्वशः॥<br><br>6944: कृष्णस्तु पार्थेन समेत्य विद्वान् धनंजयेनासुरतर्जनेन। बभौ यथा भूतपतिर्महात्मा समेत्य साक्षाद् भगवान् गुहेन॥<br><br>6945: ततः समस्तानि किरीटमाली वनेषु वृत्तानि गदाचजाय। उक्त्वा यथावत् पुनरन्वपृच्छत् कथं सुभद्रां च स चाभिमन्युः॥<br><br>6946: स पूजयित्वा मधुहा यथावत् पार्थं च कृष्णां च पुरोहितं चा उवाच राजानमभिप्रशंसन् युधिष्ठिरं तत्र सहोपविश्य॥<br><br>6947: धर्मः परः पाण्डव राज्यलाभात् तस्यार्थमाहुस्तप एव राजन्। सत्यार्जवाभ्यां चरता स्वधर्म जितस्त्वयायं च परश्च लोकः॥<br><br>6948: अधीतमग्रे चरता व्रतानि सम्यग्धनुर्वेदमवाप्य कृत्स्नम्। क्षात्रेणधर्मेण वसूनि लब्ध्वा सर्वे ह्यवाप्ताः क्रतव; पुराणाः॥<br><br>6949: न चाम्यधर्मेषु रतिस्तवास्ति कामान किंचित् कुरुषे नरेन्द्र। न चार्थलोभात् प्रजहासिधर्म तस्मात् प्रभावादसिधर्मराजः॥<br><br>6950: दानं च सत्यं च तपश्च राजन् श्रद्धा च बुद्धिश्च क्षमाधृतिश्च। नेपा परा पार्थ सदा रतिस्ते॥<br><br>6951: यदा जनौघः कुरुजाङ्गलानां कृष्णां सभायामवशामपश्यत्। अपेतधर्मव्यवहारवृत्तं सहेत तत् पाण्डव कस्त्वदन्यः॥<br><br>6952: असंशयं सर्वसमृद्धकामः क्षिप्रं प्रजाः पालयितासि सम्यक्। इमे वयं निग्रहणे कुरूणां यदि प्रतिज्ञा भवतः समाप्ता॥<br><br>6953: धौम्यं च भीमं च युधिष्ठिरं च यमौ च कृष्णां च दशार्हसिंहः। उवाच दिष्ट्या भवतां शिवेन प्राप्तः किरीटी मुदितः कृतास्त्रः॥<br><br>6954: प्रोवाच कृष्णामपि याज्ञसेनी दशाहभर्ता सहितः सुहृद्भिः। दिष्ट्या समग्रासिधनंजयेन समागतेत्येवमुवाच कृष्णः॥<br><br>6955: स्तवात्मजास्ते शिशव: सुशीलाः। श्चरन्ति पुत्रास्तव याज्ञसेनि॥<br><br>6956: राज्येन राष्ट्रैश्च निमन्त्र्यमाणाः पित्रा च कृष्णे तव सोदरैश्च। य यज्ञसेनस्य न मातुलाना गृहेषु बाला रतिमाप्नुवन्ति॥<br><br>6957: आनर्तमेवाभिमुखाः शिवेन गत्वाधनुर्वेदरतिप्रधानाः। तवात्मजा वृष्णिपुरं प्रविश्य न दैवतेभ्यः स्पृहयन्ति कृष्णे॥<br><br>6958: यथा त्वमेवार्हसि तेषु वृत्तं प्रयोक्तुमार्या च तथैव कुन्ती। तेष्वप्रमादेन तथा करोति तथैव भूयश्च तथा सुभद्रा॥<br><br>6959: र्यथा सुनीथस्य यथैव भानोः। तथा विनेता च गतिश्च कृष्णे तरात्मजानामपि रौक्मिणेयः॥<br><br>6960: नस्त्रेषु शिक्षासु रथाश्वयाने। स्तांश्चाभिमन्युः सततं कुमारः॥<br><br>6961: स चापि सम्यक् प्रणिधाय शिक्षा शस्त्राणि चैषां विधिवत् प्रदाय। तवात्मजानां च तथाभिमन्यो: पराक्रमैस्तुष्यति रौक्मिणेयः॥<br><br>6962: यदा विहारं प्रसमीक्षमाणाः प्रयान्ति पुत्रास्तव याज्ञसेनि। एकैकमेषामनुयान्ति तत्र रथाश्च यानानि च दन्तिनश्च॥<br><br>6963: अथाब्रवीद्धर्मराजं तु कृष्णो दशाहयोधाः कुकुरान्धकाश्चा स्तिष्ठन्तु यत्रेच्छसि तत्र राजन्॥<br><br>6964: आवर्ततां कार्मुकवेगवाता हलायुधप्रग्रहणा मधूनाम्। सेना तवार्थेषु नरेन्द्र यत्ता ससादिपत्त्यश्वरथा सनागा॥<br><br>6965: प्रस्थाप्यतां पाण्डवधार्तराष्ट्र: सुयोधनः पापकृतां वरिष्ठः। स सानुबन्धः ससुद्गणश्च भौमस्य सौभाधिपतेश्च मार्गम्॥<br><br>6966: कामं तथा तिष्ठ नरेन्द्र तस्मिन् यथा कृतस्ते समयः सभायाम्। दाशार्हयोधैस्तु हतारियोधं प्रतीक्षतां नागपुरं भवन्तम्॥<br><br>6967: व्यपेतमन्युर्व्यपनीतपाप्मा विहृत्य यत्रेच्छसि तत्र कामम्। ततः प्रसिद्धं प्रथमं विशोकः प्रपत्स्यसे नागपुरं सुराष्ट्रम्॥<br><br>6968: ततस्तदाज्ञाय मतं महात्मा यथावदुक्तं पुरुषोत्तमेन। प्रशस्य विप्रेक्ष्य चधर्मराजः कृताञ्जलि: केशवमित्युवाचः॥<br><br>6969: असंशयं केशव पाण्डवानां भवान् गतिस्त्वच्छरणा हि पार्थाः। कालोदये तच्च ततश्च भूयः कर्ता भवान् कर्म न संशयोऽस्ति। ॥<br><br>6970: यथाप्रतिज्ञं विहतश्च कालः सर्वाः समा द्वादश निर्जनेषु। अज्ञातचर्यां विधिवत् समाप्य भवद्गताः केशव पाण्डवेयाः॥<br><br>6971: एषैव बुद्धिर्जुषतां सदा त्वां सत्ये स्थिताः केशव पाण्डवेयाः। सदानधर्माः सजनाः सदारा: सबान्धवास्त्वच्छरणा हि पार्थाः॥<br><br>6972: वैशम्पायन उवाच तथा वदति वार्ष्णेयेधर्मराजे च भारता अथ पश्चात् तपोवृद्धो बहुवर्षसहाधृक्॥<br><br>6973: प्रत्यदृश्यतधर्मात्मा मार्कण्डेयो महातपाः। अजरश्चामरश्चैव रूपौदार्यगुणान्वितः॥<br><br>6974: व्यदृश्यत तथा युक्तो यथा स्यात् पञ्चविंशकः। तमागतमृषि वृद्ध बहुवर्षसहरिणम्॥<br><br>6975: आनर्ब्राह्मणाः सर्वे कृष्णश्च सह पाण्डवैः। तमर्चितं सुविश्वस्तमासीनमृषिसत्तमम्। ब्राह्मणानां मतेनाह पाण्डवानां च केशवः॥<br><br>6976: कृष्ण उवाच शुश्रूषवः पाण्डवास्ते ब्राह्मणाश्च समागताः। द्रौपदी सत्यभामा च तथाहं परमं वचः॥<br><br>6977: पुरावृत्ताः कथाः पुण्याः सदाचारान् सनातनान्। राज्ञा स्त्रीणामृपीणां च मार्कण्डेय विचक्ष्व नः॥<br><br>6978: वैशम्पायन उवाच तेषु तत्रोपविष्टेषु देवर्षिरपि नारदः। आजगाम विशुद्धात्मा पाण्डवानवलोककः॥<br><br>6979: तमप्यथ महात्मानं सर्वे ते पुरुषर्षभाः। पाद्यार्थ्याभ्यां यथान्यायमुपतस्थुर्मनीषिणः॥<br><br>6980: नारदस्त्वथ देवर्षित्वा तांस्तु कृतक्षणान्। मार्कण्डेयस्य वदतस्तां कथामन्वमोदत॥<br><br>6981: उवाच चैनं कालज्ञः स्मयन्निव सनातनः। ब्रह्मर्षे कथ्यतां यत् ते पाण्डवेषु विवक्षितम्॥<br><br>6982: एवमुक्तः प्रत्युवाच मार्कण्डेयो महातपाः। क्षणं कुरुध्वं विपुलमाख्यातव्यं भविष्यति॥<br><br>6983: एवमुक्ताः क्षणं चक्रुः पाण्डवाः सह तैर्द्विजैः। मध्यन्दिने यथाऽऽदित्यं प्रेक्षन्तस्ते महामुनिम्॥<br><br>6984: वैशम्पायन उवाच तं विवक्षन्तमालक्ष्य कुरुराजो महामुनिम्। कथासंजननार्थाय चोदयामास पाण्डवः॥<br><br>6985: भवान् दैवतदैत्यानामृषीणां च महात्मनाम्। राजर्षीणां च सर्वेषां चरितज्ञः पुरातनः॥<br><br>6986: सेव्यश्चोपासितव्यश्च मतो नः काक्षितश्चिरम्। अयं च देवकीपुत्रः प्राप्तोऽस्मानवलोककः॥<br><br>6987: भवत्येव हि मे बुद्धिर्दृष्ट्वाऽऽत्मानं सुखाच्च्युतम्। धार्तराष्ट्रांश्च दुर्वृत्तानृध्यतः प्रेक्ष्य सर्वशः॥<br><br>6988: कर्मणः पुरुषः कर्ता शुभस्याप्यशुभस्य वा। स फलं तदुपाश्नाति कथं कर्ता स्विदीश्वरः॥<br><br>6989: कुतो वा सुखदुःखेषु नृणां ब्रह्मविदां वर। इह वा कृतमन्वेति परदेहेऽथ वा पुनः॥<br><br>6990: देही च देहं संत्यज्य मृग्यमाणः शुभाशुभैः। कधं संयुज्यते प्रेत्य इह वा द्विजसत्तम॥<br><br>6991: ऐहलौकिकमेवेह उताहो पारलौकिकम्। क्व च कर्माणि तिष्ठन्ति जन्तोः प्रेतस्य भार्गव॥<br><br>6992: मार्कण्डेय उवाच त्वयुक्तोऽयमनुप्रश्नो यथावद् वदतां वर। विदितं वेदितव्यं ते स्थित्यर्थं त्वं तु पृच्छसि॥<br><br>6993: अत्र ते कथयिष्यामि तदिहैकमनाः शृणु। यथेहामुत्र च नरः सुखदुःखमुपाश्नुते॥<br><br>6994: निर्मलानि शरीराणि विशुद्धानि शरीरिणाम्। ससर्जधर्मतन्त्राणि पूर्वोत्पन्नः प्रजापतिः॥<br><br>6995: अमोघफलसंकल्पा: सुव्रताः सत्यवादिनः । ब्रह्मभूता नराः पुण्याः पुराणाः कुरुसत्तम॥<br><br>6996: सर्वे देवैः समायान्ति स्वच्छन्देन नभस्तलम्। ततश्च पुनरायान्ति सर्वे स्वच्छन्दचारिणः॥<br><br>6997: स्वच्छन्दमरणाश्चासन् नरा: स्वच्छन्दचारिणः। अल्पबाधा निरातङ्काः सिद्धार्था निरुपद्रवाः॥<br><br>6998: द्रष्टारो देवसङ्घानामृषीणां च महात्मनाम्। प्रत्यक्षाः सर्वधर्माणां दान्ता विगतमत्सराः॥<br><br>6999: आसन् वर्षसहरीयास्तथा पुत्रसहहिरणः। तत: कालान्तरेऽन्यस्मिन् पृथिवीतलचारिणः॥<br><br>7000: कामक्रोधाभिभूतास्ते मायाव्याजोपजीविनः। लोभमोहाभिभूताश्च त्यक्ता देहैस्ततो नराः॥<br><br>7001: अशुभैः कर्मभिः पापास्तिर्यनिरयगामिनः। संसारेषु विचित्रेषु पच्यमानाः पुनः पुनः॥<br><br>7002: मोघेष्टा मोसंकल्पा मोघज्ञाना विचेतसः। सर्वाभिशङ्किनश्चैव संवृत्ताः क्लेशदायिनः॥<br><br>7003: अशुभैः कर्मभिश्चापि प्रायशः परिचिछिताः। दौष्कुल्या व्याधिबहुला दुरात्मानोऽप्रतापिनः॥<br><br>7004: 'भवन्त्यल्पायुषः पापा रौद्रकर्मफलोदयाः। नाथन्तः सर्वकामानां नास्तिका भिन्नचेतसः॥<br><br>7005: जन्तोः प्रेतस्य कौन्तेय गतिः स्वैरिह कर्मभिः। प्राज्ञस्य हीनबुद्धेश्च कर्मकोशः क्व तिष्ठति॥<br><br>7006: क्वस्थस्तत् समुपाश्नाति सुकृतं यदि वेतरत्। इति ते दर्शनं यच्च तत्राप्यनुनयं शृणु॥<br><br>7007: अयमादिशरीरेण देवसृष्टेन मानवः। शुभानामशुभानां च कुरुते संचयं महत्॥<br><br>7008: आयुषोऽन्ते प्रहायेदं क्षीणप्रायं कलेवरम्। सम्भवत्येव युगपद् योनौ नास्त्यन्तराभवः॥<br><br>7009: तत्रास्य स्वकृतं कर्म छायेवानुगतं सदा। फलत्यथ सुखा) वा दुःखार्हो वाथ जायते॥<br><br>7010: कृतान्तविधिसंयुक्तः स जन्तुर्लक्षणैः शुभैः। अशुभैर्वा निरादानो लक्ष्यते ज्ञानदृष्टिभिः॥<br><br>7011: एषा तावदबुद्धीनां गतिरुक्ता युधिष्ठिर। अतः परं ज्ञानवतां निबोध गतिमुत्तमाम्॥<br><br>7012: मनुष्यास्तप्ततपसः सर्वागमपरायणाः। स्थिरव्रताः सत्यपरा गुरुशुश्रूषणे रताः॥<br><br>7013: सुशीलाः शुक्लजातीयाः क्षान्ता दान्ताः सुतेजसः। शुचियोन्यन्तरगताः प्रायशः शुभलक्षणाः॥<br><br>7014: जितेन्द्रियत्वाद् वशिनः शुक्लत्वान्मन्दरोगिणः। अल्पाबाधपरित्रासाद् भवन्ति निरुपद्रवाः॥<br><br>7015: च्यवन्तं जायमानं च गर्भस्थं चैव सर्वशः। स्वमात्मानं परं चैव बुध्यन्ते ज्ञानचक्षुषा॥<br><br>7016: ऋषयस्ते महात्मानः प्रत्यक्षागमबुद्धयः। कर्मभूमिमिमां प्राप्य पुनर्यान्ति सुरालयम्॥<br><br>7017: किंचिद् दैवाद्धद्दात् किंचित् किंचिदेव स्वकर्मभिः। प्राप्नुवन्ति नरा राजन् मा तेऽस्त्वन्या विचारणा॥<br><br>7018: इमामत्रोपमां चापि निबोध वदतां वर। मनुष्यलोके यच्छ्रेयः परं मन्ये युधिष्ठिर॥<br><br>7019: इह वैकस्य नामुत्र अमुत्रैकस्य नो इह। इह वामुत्र चैकस्य नामुत्रैकस्य नो इह॥<br><br>7020: धनानि येषां विपुलानि सन्ति नित्यं रमन्ते सुविभूषिताङ्गाः। तेषामयं शत्रुवरघ्न लोको नासौ सदा देहसुखे रतानाम्॥<br><br>7021: ते योगयुक्तास्तपसि प्रसक्ताः स्वाध्यायशीला जरयन्ति देहान्। स्तेषामसौ नायमरिन लोकः॥<br><br>7022: येधर्ममेव प्रथमं चरन्ति धर्मेण लब्वा चधनानि काले। न चापि दारानवाप्य क्रतुभिर्यजन्ते तेषामयं चैव परश्च लोकः॥<br><br>7023: ये नैव विद्यां न तपो न दानं मूढाः प्रजने यतन्ति। स्तेषामयं नैव परच लोकः॥<br><br>7024: सर्वे भवन्तस्त्वतिवीर्यसत्त्वा दिव्यौजसः संहननोपपन्नाः। लोकादमुष्मादवनि प्रपन्नाः स्वधीतविद्याः सुरकार्यहेतोः॥<br><br>7025: स्तपोदमाचारविहारशीलाः। देवानृषीन् प्रेतगणांश्च सर्वान् संतर्पयित्वा विधिना परेण॥<br><br>7026: स्वर्गं परं पुण्यकृतो निवासं क्रमेण सम्प्राप्स्यथ कर्मभिः स्वैः। मा भूद् विशङ्का तव कौरवेन्द्र दृष्ट्वाऽऽत्मनः क्लेशमिमं सुखार्हम्॥<br><br>7027: वैशम्पायन उवाच मार्कण्डेयं महात्मानमूचुः पाण्डुसुतास्तदा। माहात्म्यं द्विजमुख्यानां श्रोतुमिच्छाम कथ्यताम्॥<br><br>7028: एवमुक्तः स भगवान् मार्कण्डेयो महातपाः। उवाच सुमहातेजाः सर्वशास्त्रविशारदः॥<br><br>7029: मार्कण्डेय उवाच हैहयानां कुलकरो राजा परपुरंजयः। कुमारो रूपसम्पन्नो मृगयां व्यचरद् बली॥<br><br>7030: चरमाणस्तु सोऽरण्ये तृणवीरुत्समावृते। कृष्णाजिनोत्तरासङ्गं ददर्श मुनिमन्तिके॥<br><br>7031: स तेन निहतोऽरण्ये मन्यमानेन वै मृगम्। व्यथितः कर्म तत् कृत्वा शोकोपहतचेतनः॥<br><br>7032: जगाम हैहयानां वै सकाशं प्रथितात्मनाम्। राज्ञां राजीवनेत्रोऽसौ कुमारः पृथिवीपतिः। तेषां च तद् यथावृत्तं कथयामास वै तदा॥<br><br>7033: तं चापि हिसितं तात मुनि मूलफलाशिनम्। श्रुत्वा दृष्ट्वा च ते तत्र बभूवुर्दीनमानसाः॥<br><br>7034: कस्यायमिति ते सर्वे मार्गमाणास्ततस्ततः। जग्मुश्चारिष्टनेम्नोऽथ तार्श्वस्वाश्रममञ्जसा॥<br><br>7035: तेऽभिवाद्य महात्मानं तं मुनि नियतव्रतम्। तस्थुः सर्वे स तु मुनिस्तेषां पूजामथाहरत्॥<br><br>7036: ते तमूचुर्महात्मानं न वयं सत्क्रियां मुने। त्वत्तोऽर्हाः कर्मदोषेण ब्राह्मणो हिसितो हि नः॥<br><br>7037: तानब्रवीत् स विप्रर्षिः कथं वो ब्राह्मणो हतः। क्व चासौ ब्रूत सहिताः पश्यध्वं मे तपोबलम्॥<br><br>7038: ते तु तत् सर्वमखिलमाख्यायास्मै यथातथम्। नापश्यंस्तमृषिं तत्र गतासुं ते समागताः॥<br><br>7039: अन्वेषमाणाः सव्रीडाः स्वप्नवद्गतचेतनाः। तानब्रवीत् तत्र मुनिस्तार्क्ष्यः परपुरंजय॥<br><br>7040: स्यादयं ब्राह्मणः सोऽथ युष्माभिर्यो विनाशितः। पुत्रो ह्ययं मम नृपास्तपोबलसमन्वितः॥<br><br>7041: ते च दृष्ट्वैव तमृर्षि विसमयं परमं गताः। महदाश्चर्यमिति वै ते ब्रुवाणा महीपते॥<br><br>7042: मृतो ह्ययमुपानीतः कथं जीवितमाप्तवान्। किमेतत् तपसो वीर्यं येनायं जीवितः पुनः॥<br><br>7043: श्रोतुमिच्छामहे विप्र यदि श्रोतव्यमित्युत। स तानुवाच नास्माकं मृत्युः प्रभवते नृपाः॥<br><br>7044: कारणं वः प्रवक्ष्यामि हेतुयोगसमासतः। सत्यमेवाभिजानीमो नानृते कुर्महे मनः। स्वधर्ममनुतिष्ठामस्तस्मान्मृत्युभयं न नः॥<br><br>7045: यद् ब्राह्मणानां कुशलं तदेषां कथयामहे। नैषां दुश्चरितं ब्रूमस्तस्मान्मृत्युभयं न नः॥<br><br>7046: अतिथीनन्नपानेन भृत्यानत्यशेनन च। सम्भोज्य शेषमनीमस्तस्मान्मृत्युभयं न नः॥<br><br>7047: शान्ता दान्ताः क्षमाशीलास्तीर्थदानपरायणाः। पुण्यदेशनिवासाच्च तस्मान्मृत्युभयं न नः। तेजस्विदेशवासाच्च तस्मान्मृत्युभयं न नः॥<br><br>7048: एतद् वै लेशमात्रं वः समाख्यातं विमत्सराः। गच्छतध्वं सहिताः सर्वे न पापाद् भयमस्ति वः॥<br><br>7049: एवमस्त्विति ते सर्वे प्रतिपूज्य महामुनिम्। स्वदेशमगमन् हृष्टा राजानो भरतर्षभ॥<br><br>7050: मार्कण्डेय उवाच भूय एव महाभाग्यं ब्राह्मणानां निबोध मे। वैन्यो नामेह राजर्षिरश्वमेधाय दीक्षितः॥<br><br>7051: तमत्रिर्गन्तुमारेभे वित्तार्थमिति नः श्रुतम्। भूयोऽर्थं नानुरुध्यत् सधर्मव्यक्तिनिदर्शनात्॥<br><br>7052: स विचिन्त्य महातेजा वनमेवान्वरोचयत्। धर्मपत्नी समाहूय पुत्रांश्चेदमुवाच ह॥<br><br>7053: प्राप्स्यामः फलमत्यन्तं बहुलं निरुपद्रवम्। अरण्यगमनं क्षिप्रं रोचतां वो गुणाधिकम्॥<br><br>7054: तं भार्या प्रत्युवाचाथधर्ममेवानुतन्वती। वैन्यं गत्वा महात्मानमर्थयस्वधनं बहु॥<br><br>7055: स ते दास्यति राजर्षियजमानोऽर्थितोधनम्। तत आदाय विप्रर्षे प्रतिगृह्यधनं बहु॥<br><br>7056: भृत्यान् सुतान् संविभज्य ततो व्रज यथेप्सितम्। एष वै परमोधर्मोधर्मविद्भिदाहृतः॥<br><br>7057: अत्रिरुवाच कथितो मे महाभागे गौतमेन महात्मना। वैन्योधर्मार्थसंयुक्तः सत्यव्रतसमन्वितः॥<br><br>7058: द्वेष्टारः किंतु नः सन्ति वसन्तस्तत्र वै द्विजाः। यथा मे गौतमः प्राह ततो न व्यवसाम्यहम्॥<br><br>7059: तत्र स्म वाचं कल्याणीधर्मकामार्थसंहिताम्। मयोक्तामन्यथा ब्रूयुस्ततस्ते वै निरर्थिकाम्॥<br><br>7060: गमिष्यामि महाप्राज्ञे रोचते मे वचस्तव। गाश्च मे दास्यते वैन्यः प्रभूतं चार्थसंचयम्॥<br><br>7061: एवमुक्त्वा जगामाशु वैन्ययज्ञं महातपाः। गत्वा च यज्ञायतनमत्रिस्तुष्टाव तं नृपम्॥<br><br>7062: वाक्यैर्मङ्गलसंयुक्तैः पूजयानोऽब्रवीद् वचः। अत्रिरुवाच राजन् धन्यस्तवमीशश्च भुवि त्वं प्रथमो नृपः॥<br><br>7063: स्तुवन्ति त्वां मुनिगणास्त्वदन्यो नास्तिधर्मवित्। तमब्रवीदृषिः क्रुद्धो वचनं वै महातपाः॥<br><br>7064: गौतम उवाच ते मैवमत्रे पुन या न प्रज्ञा समाहिता। अत्र नः प्रथमं स्थाता महेन्द्रो वै प्रजापतिः॥<br><br>7065: अथात्रिरपि राजेन्द्र गौतमं प्रत्यभाषत। अयमेव विधाता हि यथैवेन्द्रः प्रजापतिः। त्वमेव मुह्यसे मोहान्न प्रज्ञानं तवास्ति ह॥<br><br>7066: गौतम उवाच जानामि नाहं मुह्यामि त्वमेवात्र विमुह्यते। स्तौषि त्वं दर्शनप्रेप्सू राजानं जनसंसदि॥<br><br>7067: न वेत्थ परमंधर्मं न चावैषि प्रयोजनम्। बालस्त्वमसि मूढश्च वृद्धः केनापि हेतुना॥<br><br>7068: विवदन्तौ तथा तौ तु मुनीनां दर्शने स्थितौ। ये तस्य यज्ञे संवृत्तास्तेऽपृच्छन्त कथं त्विमौ॥<br><br>7069: प्रवेशः केन दत्तोऽयमुभयोर्वैन्यसंसदि। उच्चैः समभिभाषन्तौ केन कार्येण धिष्ठितौ॥<br><br>7070: ततः परमधर्मात्मा काश्यपः सर्वधर्मवित्। विवादिनावनुप्राप्तौ तावुभौ प्रेत्यवेदयत्॥<br><br>7071: अथाब्रवीत् सदस्यांस्तु गौतमो मुनिसत्तमान्। आवयोर्व्याहृतं प्रश्नं शृणुत द्विजसत्तमाः॥<br><br>7072: वैन्यं विधातेत्याहात्रिरत्र नौ संशयो महान्। श्रुत्वैव तु महात्मानो मुनयोऽभ्यद्रवन् दुतम्॥<br><br>7073: सनत्कुमारंधर्मज्ञं संशयच्छेदनाय वै। स च तेषां वचः श्रुत्वा यथातत्त्वं महातपाः। प्रत्युवाचाथ तानेवंधर्मार्थसहितं वचः॥<br><br>7074: सनत्कुमार उवाच ब्रह्म क्षत्रेण सहितं क्षत्रं च ब्रह्मणा सह! संयुक्तौ दहतः शत्रून् वनानीवाग्निमारुतौ॥<br><br>7075: राजा वै प्रथितोधर्मः प्रजानां पतिरेव च। स एव शक्रः शुक्रश्च सधाता च बृहस्पतिः॥<br><br>7076: प्रजापतिविराट् सम्राट् क्षत्रियो भूपतिर्नृपः। य एभिः स्तूयते शब्दैः कस्तं नार्चितुमर्हति॥<br><br>7077: पुरायोनियुधाजिच्च अभिया मुदितो भवः। स्वर्णेता सहजिद् बभुरिति राजाभिधीयते॥<br><br>7078: सत्ययोनिः पुराविच्च सत्यधर्मप्रवर्तकः। अधर्मादृषयो भीता बलं क्षत्रे समादधन्॥<br><br>7079: आदित्यो दिवि देवेषु तमो नुदति तेजसा। तथैव नृपतिर्भूमाबधर्मान्नुदते भृशम्॥<br><br>7080: ततो राज्ञः प्रधानत्वं शास्त्रप्रामाण्यदर्शनात्। उत्तरः सिद्ध्यते पक्षो येन राजेति भाषितम्॥<br><br>7081: मार्कण्डेय उवाच ततः स राजा संहृष्टः सिद्धे पक्षे महामनाः। तमत्रिमब्रवीत् प्रीतः पूर्वं येनाभिसंस्तुतः॥<br><br>7082: यस्मात् पूर्वं मनुष्येषु ज्यायांसं मामिहाब्रवीः। सर्वदेवैश्च विप्रर्षे सम्मितं श्रेष्ठमेव च। ॥<br><br>7083: तस्मात् तेऽहं प्रदास्यामि विविधं वसु भूरि च। दासीसहरं श्यामानां सुवस्त्राणामलंकृतम्॥<br><br>7084: दशकोटीर्हिरण्यस्य रुक्मभारांस्तथा दश। एतद् ददामि विप्रर्षे सर्वज्ञस्त्वं मतो हि मे॥<br><br>7085: तदत्रिया॑यतः सर्वं प्रतिगृह्याभिसत्कृतः। प्रत्युज्जगाम तेजस्वी गृहानेव महातपाः॥<br><br>7086: प्रदाय चधनं प्रीतः पुत्रेभ्यः प्रयतात्मवान्। पः समभिसंधाय वनमेवान्वपद्यत॥<br><br>7087: मार्कण्डेय उवाच अत्रैव च सरस्वत्या गीतं परपुरंजय। पृष्टया मुनिना वीर शृणु तायेणधीमता॥<br><br>7088: तार्क्ष्य उवाच किं नु श्रेयः पुरुषस्येह भद्रे कथं कुर्वन् न च्यवते स्वधर्मात्। आचक्ष्व मे चारुसर्वाङ्गि कुर्यां त्वया शिष्टो न च्यवेयं स्वधर्मात्॥<br><br>7089: कथं वाग्निं जुहुयां पूजये वा कस्मिन् काले केनधर्मो न नश्येत्। एतत् सर्वं सुभगे प्रब्रवीहि यथा लोकान् विरजाः संचरेयम्॥<br><br>7090: मार्कण्डेय उवाच एवं पृष्टा प्रीतियुक्तेन तेन शुश्रूषुमीक्ष्योत्तमबुद्धियुक्तम्। तालुं विप्रंधर्मयुक्तं हितं च सरस्वती वाक्यमिदं बभाषे॥<br><br>7091: सरस्वत्युवाच यो ब्रह्म जानाति यथाप्रदेश स्वाध्यायनित्यः शुचिरप्रमत्तः। सवै पारं देवलोकस्य गन्ता सहामरैः प्राप्नुयात् प्रीतियोगम्॥<br><br>7092: तत्र स्म रम्या विपुला विशोकाः सुपुष्पिताः पुष्करिण्यः सुपुण्याः। अकर्दमा मीनवत्यः सुतीर्था हिरण्मयैरावृताः पुण्डरीकैः॥<br><br>7093: तासां तीरेष्वासते पुण्यभाजो महीयमानाः पृथगप्सरोभिः। हिरण्यवर्णाभिरतीव हृष्टाः॥<br><br>7094: परं लोकं गोप्रदास्त्वाप्नुवन्ति दत्त्वानड्वाहं सूर्यलोकं व्रजन्ति। वासो दत्त्वा चान्द्रमसं तु लोकं दत्त्वा हिरण्यममरत्वमेति॥<br><br>7095: धेनुं दत्त्वा सुप्रभां सुप्रदोहां कल्याणवत्सामपलायिनीं च। स्तावद् वर्षाण्यासते देवलोके॥<br><br>7096: अनड्वाहं सुव्रतं यो ददाति हलस्य वोढारमनन्तवीर्यम्। धुरन्धरं बलवन्तं युवानं प्राप्नोति लोकान् दशधेनुदस्य॥<br><br>7097: ददाति यो वै कपिलां सचैलां कांस्योपदोहां द्रविणैरुत्तरीयैः। तैस्तैर्गुणैः कामदुहाथ भूत्वा नरं प्रदातारमुपैति सा गौः॥<br><br>7098: स्तावत् फलं भवति गोप्रदाने। मासप्तमं तारयते परत्र॥<br><br>7099: सदक्षिणां काञ्चनचारुशृङ्गी कांस्योपदोहां द्रविणैरुत्तरीयैः। धेनुं तिलानां ददतो द्विजाय लोका वसूनां सुलभा भवन्ति। ॥<br><br>7100: स्वकर्मभिर्दानसंनिरुद्ध तीव्रान्धकारे नरके सम्पतन्तम्। महार्णवे नौरिव वातयुक्ता दानं गवां तारयते परत्र॥<br><br>7101: यो ब्राह्मदेयां तु ददाति कन्यां भूमिप्रदानं च करोति विप्रे। ददाति दानं विधिना च यश्च स लोकमाप्नोति पुरंदरस्य॥<br><br>7102: यः सप्त वर्षाणि जुहोति तार्क्ष्य हव्यं त्वग्नौ नियतः साधुशीलः। सप्तावरान् सप्त पूर्वान् पुनाति पितामहानात्मना कर्मभिः स्वैः॥<br><br>7103: तार्क्ष्य उवाच माचक्ष्व मे पृच्छतश्चानुरूपे। त्वयानुशिष्टोऽहमिहाद्य विद्यां यदग्निहोत्रस्य व्रतं पुराणम्॥<br><br>7104: सरस्वत्युवाच ब्रह्मविज्जुहुयानाविपश्चित्। बुभुत्सवः शुचिकामा हि देवा नाश्रद्दधानाद्धि हविर्जुषन्ति॥<br><br>7105: नाश्रोत्रियं देवहव्ये नियुञ्ज्यान्मोघं पुरा सिञ्चति तादृशो हि। अपूर्वमश्रोत्रियमाह ता न तादृग् जुहुयादग्निहोत्रम्॥<br><br>7106: कृशाश्च ये जुह्वति श्रद्दधानाः सत्यव्रता हुतशिष्टाशिनश्च। वै गवां लोकं प्राप्य ते पुण्यगन्धं पश्यन्ति देवं परमं चापि सत्यम्॥<br><br>7107: तार्क्ष्य उवाच क्षेत्रज्ञभूतां परलोकभावे कर्मोदये बुद्धिमतिप्रविष्टाम्। प्रज्ञां च देवीं सुभगे विमृश्य पृच्छामि त्वां का ह्यसि चारुरूपे॥<br><br>7108: सरस्वत्युवाच अग्निहोत्रादहमभ्यागतास्मि विप्रर्षभाणां संशयच्छेदनाय। त्वत्संयोगादहमेतब्रुवं भावे स्थिता तथ्यमर्थं यथावत्॥<br><br>7109: तार्थ्य उवाच न हि त्वया सदृशी काचिदस्ति विभ्राजसे ह्यतिमात्रं यथा श्रीः। रूपं च ते दिव्यमनन्तकान्ति प्रज्ञां च देवीं सुभगे बिभर्षि॥<br><br>7110: सरस्वत्युवाच श्रेष्ठानि यानि द्विपदां वरिष्ठ यज्ञेषु विद्वन्नुपपादयन्ति। तैरेव चाहं सम्प्रवृद्धा भवामि चाप्यायिता रूपवती च विप्र॥<br><br>7111: यच्चापि द्रव्यमुपयुज्यते ह वानस्पत्यमायसं पार्थिवं वा। दिव्येन रूपेण च प्रज्ञया च तेनैव सिद्धिरिति विद्धि विद्वन्॥<br><br>7112: तार्क्ष्य उवाच इदं श्रेयः परमं मन्यमाना व्यायच्छन्ते मुनयः सम्प्रतीताः। आचक्ष्व मे तं परमं विशोकं मोक्षं परं यं प्रविशन्तिधीराः। सांख्या योगा परमं यं विदन्ति परं पुराणं तमहं न वेद्मि॥<br><br>7113: सरस्वत्युवाच तं वै परं वेदविदः प्रपन्नाः परं परेभ्यः प्रथितं पुराणम्। स्तपोधना वीतशोका विमुक्ताः॥<br><br>7114: तस्याथ मध्ये वेतसः पुण्यगन्धः सहाशाखो विपुलो विभाति। तस्य मूलात् सरितः प्ररवन्ति मधूदकप्रावणा: सुपुण्याः॥<br><br>7115: शाखां शाखां महानद्यः संयान्ति सिकताशयाः। धानापूपा मांसशाकाः सदा पायसकर्दमाः॥<br><br>7116: यस्मिन्नग्निमुखा देवाः सेन्द्राः सहमरुद्गणाः। ईजिरे क्रतुभिः श्रेष्ठैस्तत् पदं परमं मम॥<br><br>7117: वैशम्पायन उवाच ततः स पाण्डवो विप्रं मार्कण्डेयमुवाच ह। कथयस्वेति चरितं मनोवैवस्वतस्य च॥<br><br>7118: मार्कण्डेय उवाच विवस्वतः सुतो राजन् महर्षिः सुप्रतापवान्। बभूव नरशार्दूल प्रजापतिसमद्युतिः॥<br><br>7119: ओजसा तेजसा लक्ष्या तपसा च विशेषतः। अतिचक्राम पितरं मनुः स्वं च पितामहम्॥<br><br>7120: अर्श्वबाहुर्विशालायां बदर्यां स नराधिप। एकपादस्थितस्तीव्र चकार सुमहत् तपः॥<br><br>7121: अवाक्शिरास्तथा चापि नेत्रैरनिमिषैर्दढम्। सोऽतप्यत तपो घोरं वर्षाणामयुतं तदा॥<br><br>7122: तं कदाचित् तपस्यन्तमार्द्रचीरजटाधरम्। चीरिणीतीरमागम्य मत्स्यो वचनमब्रवीत्॥<br><br>7123: भगवन् क्षुद्रमत्स्योऽस्मि बलवद्भ्यो भयं मम। मत्स्येभ्यो हि ततो मां त्वं त्रातुमर्हसि सुव्रत॥<br><br>7124: दुर्बलं बलवन्तो हि मत्स्या मत्स्य विशेषतः। आस्वदन्ति सदा वृत्तिर्विहिता नः सनातनी॥<br><br>7125: तस्माद् भयौघान्महतो मज्जन्तं मां विशेषतः। त्रातुमर्हसि कर्तास्मि कृते प्रतिकृतं तव॥<br><br>7126: स मत्स्यवचनं श्रुत्वा कृपयाभिपरिप्लुतः। मनुर्वैवस्वतोऽगृहणात् तं मत्स्य पाणिना स्वयम्। । १०। उदकान्तमुपानीय मत्स्यं वैवस्वतो मनुः। अलिञ्जरे प्राक्षिपत् तं चन्द्रांशुसदृशप्रभम्॥<br><br>7127: स तत्र ववृधे राजन् मत्स्यः परमसत्कृतः। पुत्रवत् स्वीकरोत् तस्मै मनुर्भावं विशेषतः॥<br><br>7128: अथ कालेन महता स मत्स्यः सुमहानभूत्। अलिञ्जरे यथा चैव नासौ समभवत् किल॥<br><br>7129: अथ मत्स्यो मनुं दृष्ट्वा पुनरेवाभ्यभाषत। भगवन् साधु मेऽद्यान्यत् स्थानं सम्प्रतिपादय॥<br><br>7130: उद्धृत्यालिञ्जरात् तस्मात् ततः स भगवान् मनुः। तं मत्स्यमनयद् वापी महतीं स मनुस्तदा॥<br><br>7131: तत्र तं प्राक्षिपच्चापि मनुः परपुरंजय। अथावर्धत मत्स्यः स पुनर्वर्षगणान् बहून्॥<br><br>7132: द्वियोजनायता वापी विस्तृता चापि योजनम्। तस्यां नासौ समभवन्मत्स्यो राजीवलोचन॥<br><br>7133: विचेष्टितुं च कौन्तेय मत्स्यो वाप्यां विशाम्पते। मनु मत्स्यस्ततो दृष्ट्वा पुनरेवाभ्यभाषत॥<br><br>7134: नयं मा भगवन् साधो समुद्रमहिषीं प्रियाम्। गङ्गां तत्र निवत्स्यामि यथा वा तात मन्यसे॥<br><br>7135: निदेशे हि मया तुभ्यं स्थातव्यमनसूयता। वृद्धिर्हि मया प्राप्ता त्वत्कृते हि मयानघ॥<br><br>7136: एवमुक्तो मनुर्मत्स्यमनयद् भगवान् वशी। नदीं गङ्गां तत्र चैनं स्वयं प्राक्षिपदच्युतः॥<br><br>7137: स तत्र ववृधे मत्स्यः किंचित्कालमरिदम। ततः पुनर्मनुं दृष्ट्वा मत्स्यो वचनमब्रवीत्॥<br><br>7138: गङ्गायां हि न शक्नोमि बृहत्वाच्चेष्टितुं प्रभो। समुद्रं नय मामाशु प्रसीद भगवन्निति॥<br><br>7139: उद्धृत्य गङ्गासलिलात् ततो मत्स्यं मनुः स्वयम्। समुद्रमनयत् पार्थ तत्र चैनमवासृजत्॥<br><br>7140: सुमहानपि मत्स्यस्तु स मनोनयतस्तदा। आसीद् यथेष्टहार्यश्च स्पर्शगन्धसुखस्य वै॥<br><br>7141: यदा समुद्रे प्रक्षिप्तः स मत्स्यो मनुना तदा। तत एनमिदं वाक्यं स्पयमान इवाब्रवीत्। ॥<br><br>7142: भगवन् हि कृता रक्षा त्वया सर्वा विशेषतः। प्राप्तकालं तु यत् कार्यं त्वया तच्छूयतां मम॥<br><br>7143: अचिराद् भगवन् भौममिदं स्थावरजङ्गमम्। सर्वमेव महाभाग प्रलयं वै गमिष्यति॥<br><br>7144: सम्प्रक्षालनकालोऽयं लोकानां समुपस्थितः। तस्मात् त्वां बोधयाम्यद्य यत् ते हितमनुत्तमम्॥<br><br>7145: त्रसानां स्थावराणां च यच्चेङ्गं यच्च नेङ्गति। तस्य सर्वस्य सम्प्राप्तः कालः परमदारुणः॥<br><br>7146: नौश्च कारयितव्या ते दृढा युक्तवटारका। तत्र सप्तर्षिभिः सार्धमारुहेथा महामुने॥<br><br>7147: बीजानि चैव सर्वाणि यथोक्तानि द्विजैः पुरा। तस्यामारोहयेर्नावि सुसंगुप्तानि भागशः॥<br><br>7148: नौस्थश्च मां प्रतीक्षेथास्ततो मुनिजनप्रिय। आगमिष्याम्यहं शृङ्गी विज्ञेयस्तेन तापस॥<br><br>7149: एवमेतत् त्वया कार्यमापृष्टोऽसि व्रजाम्यहम्। ता न शक्या महत्यो वै आपस्ततु मया विना॥<br><br>7150: नाभिशक्यमिदं चापि वचनं मे त्वया विभो। एवं करिष्य इति तं स मत्स्यं प्रत्यभाषत॥<br><br>7151: जग्मतुश्च यथाकाममनुज्ञाप्य परस्परम्। ततो मनुर्महाराज यथोक्तं मत्स्यकेन ह॥<br><br>7152: बीजान्यादाय सर्वाणि सागरं पुप्लुवे तदा। नौकया शुभया वीर महोर्मिणमरिंदम॥<br><br>7153: चिन्तयामास च मनुस्तं पृथिवीपते। स च तच्चिन्तितं ज्ञात्वा मत्स्यः परपुरंजय॥<br><br>7154: शृङ्गी तत्राजगामाशु तदा भरतसत्तम। तं दृष्ट्वा मनुजव्याघ्र मनुर्मत्स्यं जलार्णवे॥<br><br>7155: शृङ्गिणं तं यथोक्तेन रूपेणादिमिवोच्छ्रितम्। वटारकमयं पाशमथ मत्स्यस्य मूर्धनि॥<br><br>7156: मनुर्मनुजशार्दूल तस्मिन् शृङ्गे न्यवेशयत्। संयतस्तेन पाशेन मत्स्यः परपुरंजय॥<br><br>7157: वेगेन महता नावं प्राकर्षल्लवणाम्भसि। स च तांस्तारयन् नावा समुद्रं मनुजेश्वर॥<br><br>7158: नृत्यमानमिवोर्मीभिर्गर्जमानमिवाम्भसा। क्षोभ्यमाणा महाबातैः सा नौस्तस्मिन् महोदधौ॥<br><br>7159: घूर्णते चपलेव स्त्री मत्ता परपुरंजय। नैव भूमिर्न च दिशः प्रदिशो वा चकाशिरे॥<br><br>7160: सर्वमाम्भसमेवासीत् खं द्योश्च नरपुङ्गव। एवंभूते तदा लोके संकुले भरतर्षभ॥<br><br>7161: अदृश्यन्तर्षयः सप्त मनुर्मत्स्यस्तथैव च। एवं बहून् वर्षगणांस्तां नावं सोऽथ मत्स्यकः॥<br><br>7162: चकर्षातन्द्रितो राजंस्तस्मिन् सलिलसंचये। ततो हिमवतः शृङ्ग यत् परं भरतर्षभ। ॥<br><br>7163: तत्राकर्षत् ततो नावं स मत्स्यः कुरुनन्दन। अथाब्रवीत् तदा मत्स्यस्तानृषीन् प्रहसन् शनैः॥<br><br>7164: अस्मिन् हिमवतः शृङ्गे नावं बध्नीत मा चिरम्। सा बद्धा तत्र तैस्तूर्णमृषिभिर्भरतर्षभ॥<br><br>7165: नौमत्स्यस्य वचः श्रुत्वा शृङ्गे हिमवतस्तदा। तच्च नौबन्धनं नाम शृङ्गं हिमवतः परम्॥<br><br>7166: ख्यातमद्यापि कौन्तेय तद् विद्धि भरतर्षभ। अथाब्रवीदनिमिषस्तानृषीन् सहितस्तदा॥<br><br>7167: अहं प्रजापतिर्ब्रह्मा मत्परं नाधिगम्यते। मत्स्यरूपेण यूयं च मयास्मान्मोक्षिता भयात्॥<br><br>7168: मनुना च प्रजाः सर्वाः सदेवासुरमानुषाः। इष्टव्याः सर्वलोकाश्च यच्चेङ्गं यच्च नेङ्गति॥<br><br>7169: तपया चापि तीव्रण प्रतिभास्य भविष्यति। मत्प्रसादात् प्रजासर्गे न च मोहं गमिष्यति॥<br><br>7170: इत्युक्त्वा वचनं मत्स्यः क्षणेनादर्शनं गतः। इष्टुकामः प्रजाश्चापि मनुर्वैवस्वतः स्वयम्॥<br><br>7171: प्रमूढोऽभूत् प्रजासर्गे तपस्तेपे महत् ततः। तपसा महता युक्तः सोऽथ उरष्टुं प्रचक्रमे॥<br><br>7172: सर्वाः प्रजा मनुः साक्षाद् यथावद् भरतर्षभ। इत्येतन्मात्स्यकं नाम पुराणं परिकीर्तितम्॥<br><br>7173: आख्यानमिदमाख्यातं सर्वपापहरं मया। य इदं शृणुयान्नित्यं मनोश्चरितमादितः। स सुखी सर्वपूर्णार्थः सर्वलोकमियान्नरः॥<br><br>7174: वैशम्पायन उवाच ततः स पुनरेवाथ मार्कण्डेयं यशस्विनम्। पप्रच्छ विनयोपेतोधर्मराजो युधिष्ठिरः॥<br><br>7175: नैके युगसलान्तास्त्वया दृष्टा महामुने। न चापीह समः कश्चिदायुष्मान् दृश्यते तव॥<br><br>7176: वर्जयित्वा महात्मानं ब्रह्माणं परमेष्ठिनम्। न तेऽस्ति सदृशः कश्चिदायुषा ब्रह्मवित्तम॥<br><br>7177: अनन्तरिक्षे लोकेऽस्मिन् देवदानववर्जिते। त्वमेव प्रलये विप्र ब्रह्माणमुपतिष्ठसे॥<br><br>7178: प्रलये चापि निर्वृत्ते प्रबुद्धे च पितामहे। त्वमेकः सृज्यमानानि भूतानीह प्रपश्यसि॥<br><br>7179: चतुर्विधानि विप्रर्षे यथावत् परमेष्ठिना। वायुभूता दिशः कृत्वा विक्षिप्यापस्ततस्ततः॥<br><br>7180: त्वया लोकगुरुः साक्षात् सर्वलोकपितामहः। आराधितो द्विजश्रेष्ठ तत्परेण समाधिना॥<br><br>7181: स्वप्रमाणमथो विप्र त्वया कृतमनेकशः। घोरेणाविश्य तपसा वेधसो निर्जितास्त्वया॥<br><br>7182: नारायणाङ्कप्रख्यस्त्वं साम्परायेऽतिपठ्यसे। भगवाननेकशः कृत्वा त्वया विष्णोश्च विश्वकृत्॥<br><br>7183: कर्णिकोद्धरणं दिव्यं ब्रह्मणः कामरूपिणः। रत्नालंकारयोगाभ्यां दृग्भयां दृष्टस्त्वया पुरा॥<br><br>7184: तस्मात् तवान्तको मृत्युर्जरा वा देहनाशिनी। न त्वां विशति विप्रर्षे प्रसादात् परमेष्ठिनः॥<br><br>7185: यदा नैवं रविर्नाग्निर्न वायुर्न च चन्द्रमाः। नैवान्तरिक्षं नैवोर्वी शेषं भवति किंचन॥<br><br>7186: तस्मिन्नेकार्णवे लोके नष्टे स्थावरजङ्गमे। नष्टे देवासुरगणे समुत्सन्नमहोरगे॥<br><br>7187: शयानममितात्मानं पद्मोत्पलनिकेतनम्। त्वमेकः सर्वभूतेशं ब्रह्माणमुपतिष्ठसि। ॥<br><br>7188: एतत् प्रत्यक्षतः सर्वं पूर्वं वृत्तं द्विजोत्तम। तस्मादिच्छाम्यहं श्रोतुं सर्वहेत्वात्मिकां कथाम्॥<br><br>7189: अनुभूतं हि बहुशस्त्वयैकेन द्विजोत्तमा न तेऽस्त्यविदितं किंचित् सर्वलोकेषु नित्यदा॥<br><br>7190: मार्कण्डेय उवाच हन्त ते वर्णयिष्यामि नमस्कृत्वा स्वयम्भुवे। पुरुषाय पुराणाय शाश्वतायाव्ययाय च॥<br><br>7191: अव्यक्ताय सुसूक्ष्माय निर्गुणाय गुणात्मने। स एष पुरुषव्याघ्र पीतवासा जनार्दनः॥<br><br>7192: एष कर्ता विकर्ता च भूतात्मा भूतकृत् प्रभुः। अचिन्त्यं महदाश्चर्यं पवित्रमिति चोच्यते॥<br><br>7193: अनादिनिधनं भूतं विश्वमव्ययमक्षयम्। एष कर्ता न क्रियते कारणं चापि पौरुषे॥<br><br>7194: यद्येष पुरुषो वेद वेदा अपि न तं विदुः। सर्वमाश्चर्यमेवैतन्निर्वृत्तं राजसत्तम॥<br><br>7195: आदितो मनुजव्याघ्रकृत्स्नस्य जगत: क्षये। चत्वार्याहुः सहाणि वर्षाणां तत् कृतं युगम्॥<br><br>7196: तस्य तावच्छती संध्या संध्यांशश्च तथाविधः। त्रीणि वर्षसलराणि त्रेतायुगमिहोच्यते॥<br><br>7197: तस्य तावच्छती संध्या संध्यांशश्च ततः परम्। तथा वर्षसहहरे द्वे द्वापरं परिमाणतः॥<br><br>7198: तस्यापि द्विशती संध्या संध्यांशश्च तथाविधः। सहरमेकं वर्षाणां ततः कलियुगं स्मृतम्॥<br><br>7199: तस्य वर्षशतं संधिः संध्यांशश्च ततः परम्। संधिसंध्यांशयोस्तुल्यं प्रमाणमुपधारय॥<br><br>7200: क्षीणे कलियुगे चैव प्रवर्तेत कृतं युगम्। एषा द्वादशसाही युगाख्या परिकीर्तिता॥<br><br>7201: एतत् सहरपर्यन्तमहो ब्राह्ममुदाहृतम्। विश्वं हि ब्रह्मभवने सर्वतः परिवर्तते॥<br><br>7202: लोकानां मनुजव्याघ्र प्रलयं तं विदुर्बुधाः। अल्पावशिष्टे तु तदा युगान्ते भरतर्षभ॥<br><br>7203: सहगन्ते नराः सर्वे प्रायशोऽनृतवादिनः। यज्ञप्रतिनिधिः पार्थ दानप्रतिनिधिस्तथा॥<br><br>7204: व्रतप्रतिनिधिश्चैव तस्मिन् काले प्रवर्तते। ब्राह्मणाः शूद्रकर्माणस्तथा शूद्राधनार्जकाः॥<br><br>7205: क्षत्रधर्मेण वाप्यत्र वर्तयन्ति गते युगे। निवृत्तयज्ञस्वाध्याया दण्डाजिनविवर्जिताः॥<br><br>7206: ब्राह्मणाः सर्वभक्षाश्च भविष्यन्ति कलौ युगे। अजपा ब्राह्मणास्तात शूद्रा जपपरायणाः॥<br><br>7207: विपरीते तदा लोके पूर्वरूपं क्षयस्य तत्। बहवो म्लेच्छराजानः पृथिव्यां मनुजाधिप॥<br><br>7208: मृषानुशासिनः पापा मृषावादपरायणाः। आन्ध्राः शकाः पुलिन्दाश्च यवनाश्च नराधिपाः॥<br><br>7209: काम्बोजा बाह्निकाः शूरास्तथाऽऽभीरा नरोत्तम। न तदा ब्राह्मणः कश्चित् स्वधर्ममुपजीवति॥<br><br>7210: क्षत्रियाश्चापि वैश्याश्च विकर्मस्था नराधिपा। अल्पायुषः स्वल्पबलाः स्वल्पवीर्यपराक्रमाः॥<br><br>7211: अल्पसाराल्पदेहाश्च तथा सत्याल्पभाषिणः। बहुशून्या जनपदा मृगव्यालावृता दिशः॥<br><br>7212: युगान्ते समनुप्राप्ते वृथा च ब्रह्मवादिनः। भोवादिनस्तथा शूद्रा ब्राह्मणाश्चार्यवादिनः॥<br><br>7213: युगान्ते मनुजव्याघ्र भवन्ति बहुजन्तवः। न तथा घ्राणयुक्ताश्च सर्वगन्धा विशाम्पते॥<br><br>7214: रसाश्च मनुजव्याघ्र न तथा स्वादुयोगिनः। बहुप्रजा ह्रस्वदेहाः शीलाचारविवर्जिताः। मुखे भगाः स्त्रियो राजन् भविष्यन्ति युगक्षये॥<br><br>7215: अट्टशूला जनपदाः शिवशूलाश्चतुष्पथाः। केशशूलाः स्त्रियो राजन् भविष्यन्ति युगक्षये॥<br><br>7216: अल्पक्षीरास्तथा गावो भविष्यन्ति जनाधिप। अल्पपुष्पफलाचापि पादपा बहुवायसाः॥<br><br>7217: ब्रह्मवध्यानुलिप्तानां तथा मिथ्याभिशंसिनाम्। नृपाणां पृथिवीपाल प्रतिगृहणन्ति वै द्विजाः॥<br><br>7218: लोभमोहपरीताच मिथ्याधर्मध्वजावृताः। भिक्षार्थं पृथिवीपाल चयूर्यन्ते द्विजैर्दिशः॥<br><br>7219: करभारभयाद् भीता गृहस्थाः परिमोषकाः। मुनिच्छद्माकृतिच्छन्ना वाणिज्यमुपजीविनः॥<br><br>7220: मिथ्या च नखरोमाणिधारयन्ति तदा द्विजाः। अर्थलोभान्नरव्याघ्र तथा च ब्रह्मचारिणः॥<br><br>7221: आश्रमेषु वृथाचाराः पानपा गुरुतल्पगाः। इह लौकिकमीहन्ते मांसशोणितवर्धनम्॥<br><br>7222: बहुपाषण्डसंकीर्णाः परान्नगुणवादिनः। आश्रमा मनुजव्याघ्र भविष्यन्ति युगक्षये॥<br><br>7223: यथर्तुवर्षी भगवान् न तथा पाकशासनः। न चापि सर्वबीजानि सम्यग् रोहन्ति भारत॥<br><br>7224: हिंसाभिरामश्च जनस्तथा सम्पद्यतेऽशुचिः। अधर्मफलमत्यर्थं तदा भवति चानघा॥<br><br>7225: तदा च पृथिवीपाल यो भवेद्धर्मसंयुतः। अल्पायुः स हि मन्तव्यो न हिधर्मोऽस्ति कश्चन। । ५२। भूयिष्ठं कूटमानैश्च पण्यं विक्रीणते जनाः। वणिजश्च नरव्याघ्र बहुमाया भवन्त्युत॥<br><br>7226: धर्मिष्ठाः परिहीयन्ते पापीयान् वर्धते जनः। धर्मस्य बलहानिः स्यादधर्मश्च बली तथा॥<br><br>7227: अल्पायुषो दरिद्राश्चधर्मिष्ठा मानवास्तथा। दीर्घायुषः समृद्धाश्च विधर्माणो युगक्षये॥<br><br>7228: नागराणां विहारेषु विधर्माणो युगक्षये। अधर्मिष्ठरुपायैश्च प्रजा व्यवहरन्त्युत॥<br><br>7229: संचयेन तथाल्पेन भवन्त्याढ्यमदान्विताः। धनं विश्वासतो न्यस्तं मिथो भूयिष्ठशो नराः॥<br><br>7230: हर्तु व्यवसिता राजन् पापाचारसमन्विताः। नैतदस्तीति मनुजा वर्तन्ते निरपत्रपाः॥<br><br>7231: पुरुषादानि सत्त्वानि पक्षिणोऽथ मृगास्तथा। नगराणां विहारेषु चैत्येष्वपि च शेरते॥<br><br>7232: सप्तवर्षाष्टवर्षाश्च स्त्रियो गर्भधरा नृप। दशद्वादशवर्षाणां पुंसां पुत्रः प्रजायते॥<br><br>7233: भवन्ति षोडशे वर्षे नराः पलितिनस्तथा। आयुःक्षयो मनुष्याणां क्षिप्रमेव प्रपद्यते॥<br><br>7234: क्षीणायुषो महाराज तरुणो वृद्धशीलिनः। तरुणानां च यच्छील तद् वृद्धेषु प्रजायते॥<br><br>7235: विपरीतास्तदा नार्यो वञ्चयित्वार्हतः पतीन्। व्युच्चरन्त्यपि दुःशीला दासैः पशुभिरेव च॥<br><br>7236: वीरपल्यस्तथा नार्यः संश्रयन्ति नरान् नृप। भर्तारमपि जीवन्तमन्यान् व्यभिचरन्त्युत॥<br><br>7237: तस्मिन् युगसलरान्ते सम्प्राप्ते चायुषः क्षये। अनावृष्टिर्महाराज जायते बहुवार्षिकी॥<br><br>7238: ततस्तान्यल्पसारणि सत्त्वानि क्षुधितानि वै। प्रलयं यान्ति भूयिष्ठं पृथिव्यां पृथिवीपते॥<br><br>7239: ततो दिनकरैर्दीप्तैः सप्तभिर्मनुजाधिप। पीयते सलिलं सर्वं समुद्रेषु सरित्सु च॥<br><br>7240: यच्च काष्ठं तृणं चापि शुष्कं चार्दै च भारत। सर्वं तद् भस्मसाद् भूतं दृश्यते भरतर्षभ॥<br><br>7241: ततः संवर्तको वह्निर्वायुना सह भारत। लोकमाविशते पूर्वमादित्यैरुपशोषितम्॥<br><br>7242: ततः स पृथिवीं भित्त्वा प्रविश्य च रसातलम्। देवदानवयक्षाणां भयं जनयते महत्॥<br><br>7243: निर्दहन् नागलोकं च यच्च किञ्चित् क्षिताविह। अधस्तात् पृथिवीपाल सर्वं नाशयते क्षणात्॥<br><br>7244: ततो योजनविंशानां साणि शतानि च। निर्दहत्यशिवो वायुः स च संवर्तकोऽनलः॥<br><br>7245: सदेवासुरगन्धर्वं सयक्षोरगराक्षसम्। ततो दहति दीप्तः स सर्वमेव जगद् विभुः॥<br><br>7246: ततो गजकुलप्रख्यास्तडिन्मालाविभूषिताः। उत्तिष्ठन्ति महामेधा नभस्यद्भुतदर्शनाः॥<br><br>7247: केचिन्नीलोत्पलश्यामाः केचित् कुमुदसंनिभाः। केचित् किञ्जल्कसंकाशाः केचित् पीताः पयोधराः॥<br><br>7248: केचिद्धारिद्रसंकाशा: कारण्डवनिभास्तथा। केचित् कमलपत्राभाः केचिद्धिगुलसप्रभा:॥<br><br>7249: केचित् पुरवराकाराः केचिद् गजकुलोपमाः। केचिदञ्जनसंकाशाः केचिन्मकरसंनिभाः॥<br><br>7250: विद्युन्मालापिनद्धाङ्गाः समुत्तिष्ठन्ति वै घनाः। घोररूपा महाराज घोरस्वननिनादिताः। ततो जलधराः सर्वे व्याप्नुवन्ति नभस्तलम्॥<br><br>7251: तैरियं पृथिवीं सर्वा सपर्वतवनाकरा। आपूर्यते महाराज सलिलौघपरिप्लुता॥<br><br>7252: ततस्ते जलदा घोरा राविणः पुरुषर्षभ। सर्वत: प्लावयन्त्याशु चोदिताः परमेष्ठिना॥<br><br>7253: वर्षमाणा महत् तोयं पूरयन्तो वसुंधराम्। सुघोरमशिवं रौद्रं नाशयन्ति च पावकम्॥<br><br>7254: ततो द्वादशवर्षाणि पयोदास्त उपप्लवे। धाराभिः पूरयन्तो वै चोद्यमाना महात्मना। 1८२॥<br><br>7255: ततः समुद्रः स्वां वेलामतिक्रामति भारत। पर्वताश्च विदीर्यन्ते मही चाप्सु निमज्जति॥<br><br>7256: सर्वतः सहसा भ्रान्तास्ते पयोदा नभस्तलम्। संवेष्टयित्वा नश्यन्ति वायुवेगपराहताः॥<br><br>7257: ततस्तं मारुतं घोरं स्वयम्भूर्मनुजाधिप। आदिः पद्मालयो देवः पीत्वा स्वपिति भारत॥<br><br>7258: तस्मिन्नेकार्णवे घोरे नष्टे स्थावरजङ्गमे। नष्टे देवासुरगणे यक्षराक्षसवर्जिते॥<br><br>7259: निर्मनुष्ये महीपाल निःश्वापदमहीरुहे। अनन्तरिक्षे लोकेऽस्मिन् भ्रमाम्येकोऽहमाहतः॥<br><br>7260: एकार्णवे जले घोरे विचरन् पार्थिवोत्तम। अपश्यन् सर्वभूतानि वैक्लव्यमगमं ततः॥<br><br>7261: ततः सुदीर्घ गत्वाहं प्लवमानो नराधिप। श्रान्तः क्वचिन शरणं लभाम्यहमतन्द्रितः॥<br><br>7262: ततः कदाचित् पश्यामि तस्मिन् सलिलसंचये। न्यग्रोधं सुमहान्तं वै विशालं पृथिवीपते॥<br><br>7263: शाखायां तस्य वृक्षस्य विस्तीर्णायां नराधिप। पर्यङ्के पृथिवीपाल दिव्यास्तरणसंस्तुते॥<br><br>7264: उपविष्टं महाराज पद्मेन्दुसदृशाननम्। फुल्लपद्मविशालाक्षं बालं पश्यामि भारत॥<br><br>7265: ततो मे पृथिवीपाल विस्मयः सुमहानभूत्। कथं त्वयं शिशुः शेते लोके नाशमुपागते॥<br><br>7266: तपसा चिन्तयंश्चापि तं शिशुं नोपलक्षये। भूतं भव्यं भविष्यं च जानन्नपि नराधिप॥<br><br>7267: अतसीपुष्पवर्णाभः श्रीवत्सकृतभूषणः। साक्षाल्लक्ष्म्या इवावासः स तदा प्रतिभाति मे॥<br><br>7268: ततो मामब्रवीद् बालः स पद्यनिभलोचनः। श्रीवत्सधारी द्युतिमान् वाक्यं श्रुतिसुखावहम्॥<br><br>7269: जानामि त्वां परिश्रान्तं ततो विश्रामकाक्षिणम्। मार्कण्डेय इहास्स्व त्वं यावदिच्छसि भार्गव॥<br><br>7270: अभ्यन्तरं शरीरे मे प्रविश्य मुनिसत्तम। आस्स्व भो विहितो वासः प्रसादस्ते कृतो मया॥<br><br>7271: ततो बालेन तेनैवमुक्तस्यासीत् तदा मम। निर्वेदो जीविते दीर्घ मनुष्यत्वे च भारत॥<br><br>7272: ततो बालेन तेनास्यं सहसा विवृतं कृतम्। तस्याहमवशो वक्त्रे दैवयोगात् प्रवेशितः॥<br><br>7273: ततः प्रविष्टस्तत्कुक्षिं सहसा मनुजाधिप। सराष्ट्रनगराकीर्णां कृत्स्नां पश्यामि मेदिनीम्॥<br><br>7274: गङ्गां शतदुं सीतां च यमुनामथ कौशिकाम्। चर्मण्वती वेत्रवती चन्द्रभागां सरस्वतीम्॥<br><br>7275: सिन्धुं चैव विपाशां च नदी गोदावरीमपि। वस्वोकसारां नलिनी नर्मदां चैव भारत॥<br><br>7276: नदी तानां च वेणां च पुण्यतोयां शुभावहाम्। सुवेणां कृष्णवेणां च इरामां च महानदीम्॥<br><br>7277: वितस्तां च महाराज कावेरी च महानदीम्। शोणं च पुरुषव्याघ्र विशल्यां किम्पुनामपि॥<br><br>7278: एताश्चान्याश्च नद्योऽहं पृथिव्यां या नरोत्तम। परिक्रामन् प्रपश्यामि तस्य कुक्षौ महात्मनः॥<br><br>7279: ततः समुद्रं पश्यामि यादोगणनिषेवितम्। रत्नाकरममित्रघ्न पयसो निधिमुत्तमम्॥<br><br>7280: तत्र पश्यामि गगनं चन्द्रसूर्यविराजितम्। जाज्वल्यमानं तेजोभिः पावकार्कसमप्रभम्॥<br><br>7281: पश्यामि च महीं राजन् काननैरुपशोभिताम्। यजन्ते हि तदा राजन् ब्राह्मणा बहुभिर्मखैः। :॥<br><br>7282: क्षत्रियाश्च प्रवर्तन्ते सर्ववर्णानुरंजनैः। वैश्याः कृषि यथान्यायं कारयन्ति नराधिप॥<br><br>7283: शुश्रूषायां च निरता द्विजानां वृषलास्तदा। ततः परिपतन् राजंस्तस्य कुक्षौ महात्मनः॥<br><br>7284: हिमवन्तं च पश्यामि हेमकूटं च पर्वतम्। निषधं चापि पश्यामि श्वेतं च रजतान्वितम्॥<br><br>7285: पश्यामि च महीपाल पर्वतं गन्धमादनम्। मन्दर मनुजव्याघ्र नीलं चापि महागिरिम्॥<br><br>7286: पश्यामि च महाराज मेरुं कनकपर्वतम्। महेन्द्रं चैव पश्यामि विन्ध्यं च गिरिमुत्तमम्॥<br><br>7287: मलयं चापि पश्यामि पारियात्रं च पर्वतम्। एते चान्ये च बहवो यावन्तः पृथिवीधराः॥<br><br>7288: तस्योदरे मया दृष्टाः सर्वे रत्नविभूषिताः। सिंहान् व्याघ्रान् वराहांश्च पश्यामि मनुजाधिप॥<br><br>7289: पृथिव्यां यानि चान्यानि सत्त्वानि जगतीपते। तानि सर्वाण्यहं तत्र पश्यन् पर्यचरं तदा॥<br><br>7290: कुक्षौ तस्य नरव्याघ्र प्रविष्टः संचरन् दिशः। शक्रादींश्चापि पश्यामि कृत्स्नान् देवगणानहम्॥<br><br>7291: साध्यान् रुद्रांस्तथाऽऽदित्यान् गुह्यकान् पितरस्तदा। सर्पान् नागान् सुपर्णाश्च वसूनप्यश्विनावपि॥<br><br>7292: गन्धर्वाप्सरसो यक्षानृषींश्चैव महीपते। दैत्यदानवसङ्घांश्च नागांश्च मनुजाधिप॥<br><br>7293: सिंहिकातनयांश्चापि ये चान्ये सुरशत्रवः। यच्च किंचिन्मया लोके दृष्टं स्थावरजङ्गमम्॥<br><br>7294: सर्वं पश्याम्यहं राजस्तस्य कुक्षौ महात्मनः। चरमाणः फलाहारः कृत्स्नं जगदिदं विभो॥<br><br>7295: अन्तःशरीरे तस्याहं वर्षाणामधिकं शतम्। न च पश्यामि तस्याहं देहस्यान्तं कदाचन॥<br><br>7296: सततधावमानश्च चिन्तयानो विशाम्पते। आसदयामि नैवान्तं तस्य राजन् महात्मनः॥<br><br>7297: ततस्तमेव शरणं गतोऽस्मि विधिवत् तदा। वरेण्यं वरदं देवं मनसा कर्मणैव च॥<br><br>7298: ततोऽहं सहसा राजन् वायुवेगेन निःसृतः। महात्मनो मुखात् तस्य विवृतात् पुरुषोत्तम॥<br><br>7299: ततस्तस्यैव शाखायां न्यग्रोधस्य विशाम्पते। आस्ते मनुजशार्दूल कृत्स्नमादाय वै जगत्॥<br><br>7300: तेनैव बालवेषेण श्रीवत्सकृतलक्षणम्। आसीनं तं नरव्याघ्र पश्याम्यमिततेजसम्॥<br><br>7301: ततो मामब्रवीद् बाल: स प्रीतः प्रहसन्निव। श्रीवत्सधारी द्युतिमान् पीतवासा महाद्युतिः॥<br><br>7302: अपीदानीं शरीरेऽस्मिन् मामके मुनिसत्तम। उषितस्त्वं सुविश्रान्तो मार्कण्डेय ब्रवीहिमे॥<br><br>7303: मुहूर्तादथ मे दृष्टिः प्रादुर्भूता पुनर्नवा। यया निर्मुक्तमात्मानमपश्यं लब्धचेतसम्॥<br><br>7304: तस्य ताम्रतलौ तात चरणौ सुप्रतिष्ठितौ। सुजातौ मृदुरक्ताभिरङ्गुलीभिर्विराजितौ॥<br><br>7305: प्रयत्लेन मया मूर्धा गृहीत्वा ह्यभिवन्दितौ। दृष्ट्वा परिमितं तस्य प्रभावममितौजसः॥<br><br>7306: विनयेनाञ्जलिं कृत्वा प्रयत्नेनोपगम्य ह। दृष्टो मया स भूतात्मा देवः कमललोचनः॥<br><br>7307: तमहं प्राञ्जलिर्भूत्वा नमस्कृत्येदमब्रुवम्। ज्ञातुमिच्छामि देव त्वां मायां चैतां तवोत्तमाम्॥<br><br>7308: आस्येनानुप्रविष्टोऽहं शरीरे भगवंस्तव। दृष्टवानखिलान् सर्वान् समस्तान् जठरे हि ते॥<br><br>7309: तव देव शरीरस्था देवदानवराक्षसाः। यक्षगन्धर्वनागाश्च जगत् स्थावरजङ्गमम्॥<br><br>7310: त्वत्प्रसादाच्च मे देव स्मृतिर्न परिहीयते। दुतमन्तःशरीरे ते सततं परिवर्तिनः॥<br><br>7311: निर्गतोऽहमकामस्तु इच्छया ते महाप्रभो। इच्छामि पुण्डरीकाक्ष ज्ञातुं त्वाहमनिन्दितम्॥<br><br>7312: इह भूत्वा शिशुः साक्षात् किं भवानवतिष्ठते। पीत्वा जगदिदं सर्वमेतदाख्यातुमर्हसि॥<br><br>7313: किमर्थं च जगत् सर्वं शरीरस्थं तवानघ। कियन्तं च त्वया कालमिह स्थेयमरिदम॥<br><br>7314: त्वत्तः एतदिच्छामि देवेश श्रोतुं ब्राह्मणकाम्यया। कमलपत्राक्ष विस्तरेण यथातथम्॥<br><br>7315: महद्ध्येतदचिन्त्यं च यदहं दृष्टवान् प्रभो। इत्युक्तः स मया श्रीमान् देवदेवो महाद्युतिः। सान्त्वयन् मामिदं वाक्यमुवाच वदतां वरः॥<br><br>7316: देव उवाच कामं देवा अपि न मां विप्र जानन्ति तत्त्वतः। त्वत्प्रीत्या तु प्रवक्ष्यामि यथेदं विसृजाम्यहम्॥<br><br>7317: पितृभक्तोऽसि विप्रर्षे मां चैव शरणं गतः। ततो दृष्टोऽस्मि ते साक्षाद् ब्रह्मचर्यं च ते महत्॥<br><br>7318: अपां नारा इति पुरा संज्ञाकर्म कृतं मया। तेन नारायणोऽप्युक्तो मम तत् त्वयनं सदा॥<br><br>7319: अहं नारायणो नाम प्रभवः शाश्वतोऽव्ययः। विधाता सर्वभूतानां संहर्ता च द्विजोत्तम॥<br><br>7320: अहं विष्णोरहं ब्रह्मा शक्रश्चाहं सुराधिपः। अहं वैश्रवणो राज यमः प्रेताधिपस्तथा॥<br><br>7321: अहं शिवश्च सोमश्च कश्यपोऽथ प्रजापतिः। अहंधाता विधाता च यज्ञश्चाहं द्विजोत्तम॥<br><br>7322: अग्निरास्यं क्षितिः पादौ चन्द्रादित्यौ च लोचने। द्यौर्मूर्धा खं दिशः श्रोत्रे तथाऽप: स्वेदसम्भवाः॥<br><br>7323: सदिशं च नभः कायो वायुमनसि मे स्थितः। मया क्रतुशतैरिष्टं बहुभिः स्वाप्तदक्षिणैः॥<br><br>7324: यजन्ते वेदविदुषो मां देवयजने स्थितम्। पृथिव्यां क्षत्रियेन्द्राश्च पार्थिवाः स्वर्गकाक्षिणः॥<br><br>7325: यजन्ते मां तथा वैश्याः स्वर्गलोकजिगीषया। चतु:समुद्रपर्यन्तां मेरुमन्दरभूषणाम्॥<br><br>7326: शेषो भूत्वाहमेवैतांधारयामि वसुन्धराम। वाराहं रूपमास्थाय मयेयं जगती पुरा॥<br><br>7327: मज्जामाना जले विप्र वीर्येणासीत् समुद्धृता। अग्निश्च वडवावक्त्रो भूत्वाहं द्विजसत्तम॥<br><br>7328: पिबाम्यपः सदा विद्वंस्ताश्चैवं विसृजाम्यहम्। ब्रह्म वक्त्रं भुजौ क्षत्रमूरू मे संस्थिता विशः॥<br><br>7329: पादौ शूद्रा भवन्तीमे विक्रमेण क्रमेण च। ऋग्वेदः सामवेदश्च यजुर्वेदोऽप्यथर्वणः॥<br><br>7330: मत्तः प्रादुर्भवन्त्येते मामेव प्रविशन्ति च। यतयः शान्तिपरमा यतात्मानो बुभुत्सवः॥<br><br>7331: कामक्रोधद्वेषमुक्ता नि:संगा वीतकल्मघाः। सत्त्वस्था निरहङ्कारा नित्यमध्यात्मकोविदाः॥<br><br>7332: मामेव सततं विप्राश्चिन्तयन्त उपासते। अहं संवर्तको वह्निरहं संवर्तकोऽनलः॥<br><br>7333: अहं संवर्तकः सूर्यस्त्वहं संवर्तकोऽनिलः। तारारूपाणि दृश्यन्ते यान्येतानि नभस्तले॥<br><br>7334: मम वै रोमकूपाणि विद्धि त्वं द्विजसत्तम। रत्नाकरा: समुद्राश्च सर्व एव चतुर्दिशम्॥<br><br>7335: वसनं शयनं चैव विलयं चैव विद्धि मे। मयैव सुविभक्तास्ते देवकार्यार्थसिद्धये॥<br><br>7336: काम क्रोधं च हर्षं च भयं मोहं तथैव च। ममैव विद्धि रोमाणि सर्वाण्येतानि सत्तम॥<br><br>7337: प्राप्नुवन्ति नरा विप्र यत् कृत्वा कर्म शोभनम्। सत्यं दानं तपश्चोग्रमहिंसा चैव जन्तुषु॥<br><br>7338: मद्विधानेन विहिता मम देहविहारिणः। मयाऽऽविर्भूतविज्ञाना विचेष्टन्ते न कामतः॥<br><br>7339: सम्यग् वेदमधीयाना यजन्ते विविधैर्मखैः। शान्तात्मानो जितक्रोधाः प्राप्नुवन्ति द्विजातयः॥<br><br>7340: प्राप्तुं न शक्यो यो विद्वन् नरैर्दुष्कृतकर्मभिः। लोभाभिभूतैः कृपणेनार्यैरकृतात्मभिः॥<br><br>7341: तं मां महाफलं विद्धि नराणां भावितात्मनाम्। सुदुष्प्रापं विमूढानां मार्ग योगैर्निषेवितम्॥<br><br>7342: यदा यदा चधर्मस्य ग्लानिर्भवति सत्तम। अभ्युत्थानमधर्मस्य तदाऽऽत्मानं सृजाम्यहम्॥<br><br>7343: दैत्या हिंसानुरक्ताश्च अवध्याः सुरसत्तमैः। राक्षसाश्चापि लोकेऽस्मिन् यदोत्पत्स्यन्ति दारुणाः॥<br><br>7344: तदाहं सम्प्रसूयामि गृहेषु शुभकर्मणाम्। प्रविष्टो मानुषं देहं सर्वं प्रशमयाम्यहम्॥<br><br>7345: सृष्ट्वा देवमनुष्यांस्तु गन्धर्वोरगराक्षसान्। स्थावराणि च भूतानि संहराम्यात्ममायया॥<br><br>7346: कर्मकाले पुनर्देहमविचिन्त्यं सृजाम्यहम्। आविश्य मानुषं देहं मर्यादाबन्धकारणात्॥<br><br>7347: श्वेतः कृतयुगे वर्णः पीतस्त्रेतायुगे मम। रक्तो द्वापमासाद्य कृष्णः कलियुगे तथा॥<br><br>7348: त्रयो भागा ह्यधर्मस्य तस्मिन् काले भवन्ति च। अकाले च समाप्ते कालो भूत्वातिदारुणः॥<br><br>7349: त्रैलोक्यं नाशयाम्येकः कृत्स्नं स्थावरजङ्गमम्। अहं त्रिवा विश्वात्मा सर्वलोकसुखावहः॥<br><br>7350: आविर्भूः सर्वगोऽनन्तो हृषीकेश उरुक्रमः। कालचक्रं नयाम्येको ब्रह्मन्नहमरूपकम्॥<br><br>7351: शमनं सर्वभूतानां सर्वलोककृतोद्यमम्। एवं प्रणिहितः सम्यङ् ममात्मा मुनिसत्तम। सर्वभूतेषु विप्रेन्द्र न च मां वेत्ति कश्चन॥<br><br>7352: सर्वलोके च मां भक्ताः पूजयन्ति च सर्वशः। यच्च किंचित्त्वया प्राप्तं मयि क्लेशात्मकं द्विज॥<br><br>7353: सुखोदयाय तत् सर्वं श्रेयसे च तवानघ। यच्च किंचित् त्वया लोके दृष्टं स्थावरजङ्गमम्॥<br><br>7354: विहितः सर्वथैवासौ ममात्मा भूतभावनः। अर्धं मम शरीरस्य सर्वलोक पितामहः॥<br><br>7355: अहं नारायणो नाम शङ्खचक्रगदाधरः। यावद्युगानां विप्रचे सहपरिवर्तनात्॥<br><br>7356: तावत् स्वपिमि विश्वात्मा सर्वभूतानि मोहयन्। एवं सर्वमहं कालमिहास्से मुनिसत्तम॥<br><br>7357: अशिशुः शिशुरूपेण यावद्ब्रह्मा न बुध्यते। मया च दत्तो विप्रावय वरस्ते ब्रह्मरूपिणा॥<br><br>7358: असकृत् परितुष्टेन विप्रर्षिगणपूजिता सर्वमेकार्णवं दृष्ट्वा नष्टं स्थावरजङ्गमम्॥<br><br>7359: विक्लवोऽसि मया ज्ञातस्ततस्ते दर्शितं जगत्। अभ्यन्तरं शरीरस्य प्रविष्टोऽसि यदा मम॥<br><br>7360: दृष्ट्वा लोकं समस्तं च विस्मितो नावबुध्यसे। ततोऽसि वक्त्राद् विप्रर्षे द्रुतं निःसारितो मया॥<br><br>7361: आख्यातस्ते मया चात्मा दुर्जेयो हि सुरासुरैः॥<br><br>7362: यावत् स भगवान् ब्रह्मा न बुध्येत महातपाः। तावत् त्वमिह विप्रर्षे विश्रब्धश्चर वै सुखम्॥<br><br>7363: ततो विबुद्धे तस्मिंस्तु सर्वलोकपितामहे। एकीभूतो हि हरक्ष्यामि शरीराणि द्विजोत्तम॥<br><br>7364: आकाशं पृथिवीं ज्योतिर्वायु सलिलमेव च। लोके यच्च भवेच्छेषमिह स्थावरजङ्गमम्॥<br><br>7365: मार्कण्डेय उवाच इत्युक्तवान्तर्हितस्तात स देवः परमाद्भुतः। प्रजाश्चेमाः प्रपश्यामि विचित्रा विविधाः कृताः॥<br><br>7366: एवं दृष्टं मया राजंस्तस्मिन् प्राप्ते युगक्षये। आश्चर्यं भरतश्रेष्ठ सर्वधर्मभृतां वर॥<br><br>7367: यः य देवो मया दृष्टः पुरा पद्मायतेक्षणः। स एष पुरुषव्याघ्र सम्बन्धी ते जनार्दनः॥<br><br>7368: अस्यैव वरदानाद्धिस्मृतिर्न प्रजहाति माम्। दीर्घमायुश्च कौन्तेय स्वच्छन्दमरणं मम॥<br><br>7369: स एष कृष्णो वार्ष्णेयः पुराणपुरुषो विभुः। आस्ते हरिरचिन्त्यात्मा क्रीडन्निव महाभुजः॥<br><br>7370: एषधाता विधाता च संहर्ता चैव शाश्वतः। श्रीवत्सवक्षा गोविन्दः प्रजापतिपतिः प्रभुः॥<br><br>7371: दृष्ट्वेमं वृष्णिप्रवरं स्मृतिर्मामियामागता। आदिदेवमयं जिष्णुं पुरुषं पीतवाससम्॥<br><br>7372: सर्वेषामेव भूतानां पिता माता च माधवः। गच्छध्वमेनं शरणं शरण्यं कौरवर्षभाः॥<br><br>7373: वैशम्पायन उवाच एवमुक्ताश्च ते पार्था यमौ च पुरुषर्षभौ। द्रौपद्या सहिताः सर्वे नभश्चक्रुर्जनार्दनम्॥<br><br>7374: स चैतान् पुरुषव्याघ्र साम्ना परमवल्गुना। सान्त्वयामास मानार्हो मन्यमानो यथाविधि॥<br><br>7375: वैशम्पायन उवाच युधिष्ठिरस्तु कौन्तेयो मार्कण्डेयं महामुनिम्। पुन: पप्रच्छ साम्राज्ये भविष्यां जगतो गतिम्॥<br><br>7376: युधिष्ठिर उवाच आश्चर्यभूतं १ प्रतः श्रुतं नो वदतां वर। मुने भार्गव यद् वृत्तं युगादौ प्रभवात्ययम्॥<br><br>7377: अस्मिन् कलियुगे त्वस्ति पुनः कौतूहलं मम। समाकुलेषुधर्मेषु किं नु शेषं भविष्यति॥<br><br>7378: किंवीर्या मानवास्तत्र किमाहारविहारिणः। किमायुषः किंवसना भविष्यन्ति युगक्षये॥<br><br>7379: कां च काष्ठांसमासाद्य पुनः सम्पत्स्यते कृतम्। विस्तरेण मुने ब्रूहि विचित्राणीह भाषसे॥<br><br>7380: इत्युक्तः स मुनिश्रेष्ठः पुनरेवाभ्यभाषत। रमयन् वृष्णिशार्दूलं पाण्डवांश्च महानृषिः॥<br><br>7381: मार्कण्डेय उवाच शृणु राजन् मया दृष्टं यत् पुरा श्रुतमेव च। अनुभूतं च राजेन्द्र देवदेवप्रसादजम्॥<br><br>7382: भविष्यं सर्वलोकस्य वृत्तान्तं भरतर्षभ। कलुषं कालमासाद्य कथ्यमानं निबोध मे॥<br><br>7383: कृते चतुष्पात् सकलो निर्व्याजोपाधिवर्जितः। वृषः प्रतिष्ठितोधर्मो मनुष्ये भरतर्षभ॥<br><br>7384: अधर्मपादविद्धस्तु त्रिभिरंशैः प्रतिष्ठितः। त्रेतायां द्वापरेऽर्धेन व्यामिश्रोधर्म उच्यते॥<br><br>7385: त्रिभिरंशैरधर्मस्तु लोकानाक्रम्य तिष्ठति। तामसं युगमासाद्य तदा भरतसत्तम॥<br><br>7386: चतुर्थांशेनधर्मस्तु मनुष्यानुपतिष्ठति। आयुर्वीर्यमथो बुद्धिर्बलं तेजश्च पाण्डव॥<br><br>7387: मनुष्याणामनुयुगं ह्रसतीति निबोध मे। राजानो ब्राह्मणा वैश्याः शूद्राश्चैव युधिष्ठिर॥<br><br>7388: व्याजैर्धर्म चरिष्यन्तिधर्मवैतंसिका नराः। सत्यं संक्षेप्स्यते लोके नरैः पण्डितमानिभिः॥<br><br>7389: सत्यहान्या ततस्तेषामायुरल्पं भविष्यति। आयुषः प्रक्षयाद् विद्यां नांशक्ष्यन्त्युपजीवितुम्॥<br><br>7390: विद्याहीनानविज्ञानाल्लोभोऽप्यभिभविष्यति। लोभक्रोधपरा मूढाः कामासक्ताश्च मानवाः॥<br><br>7391: वैरबद्धा भविष्यन्ति परस्परवधैषिणः। ब्राह्मणाः क्षत्रिया वैश्याः संकीर्यन्तः परस्परम्॥<br><br>7392: शूद्रतुल्या भविष्यन्ति तप:सत्यविवर्जिताः। अन्त्या मध्या भविष्यन्ति मध्याशान्त्या न संशयः। । ईदृशो भविता लोको युगान्ते पर्युपस्थिते। वस्त्राणां प्रवरा शाणीधान्यानां कोरदूषकाः॥<br><br>7393: भार्यामित्राश्च पुरुषा भविष्यन्ति युगक्षये। मत्स्यामिषेण जीवन्तो दुहन्तश्चाप्यजैडकम्॥<br><br>7394: गोषु नष्टासु पुरुषा येऽपि नित्यंधृतव्रताः। तेऽपि लोभसमायुक्ता भविष्यन्ति युगक्षये॥<br><br>7395: अन्योन्यं परिमुष्णान्तो हिंसयन्तश्च मानवाः। अजपा नास्तिका: स्तेना भविष्यन्ति युगक्षये॥<br><br>7396: सरित्तीरेषु कुद्दालैर्वापयिष्यन्ति चौषधीः। ताश्चाप्यल्पफलास्तेषां भविष्यन्ति युगक्षये॥<br><br>7397: श्राद्धे दैवे च पुरुषा येऽपि नित्यंधृतव्रताः। तेऽपि लोभसमायुक्ता भोक्ष्यन्तीह परस्परम्॥<br><br>7398: पिता पुत्रस्य भोक्ता च पितुः पुत्रस्तथैव च। अतिक्रान्तानि भोज्यानि भविष्यन्ति युगक्षये॥<br><br>7399: न व्रतानि चरिष्यन्ति ब्राह्मणा वेदनिन्दकाः। न यक्ष्यन्ति न होष्यन्ति हेतुवादविमोहिताः। निम्नेष्वीहां करिष्यन्ति हेतुवादविमोहिताः॥<br><br>7400: निम्ने कृषि करिष्यन्ति योक्ष्यन्तिधुरिधेनुकाः। एकहायनवत्सांश्च योजयिष्यन्ति मानवाः॥<br><br>7401: पुत्रः पितृवधं कृत्वा पिता पुत्रवधं तथा। निसद्वेगो बृहद्वादी न निन्दामुपलप्स्यते॥<br><br>7402: म्लेच्छभूतं जगत् सर्वं निष्क्रियं यज्ञवर्जितम्। भविष्यति निरानन्दमनुत्सवमथो तथा॥<br><br>7403: प्रायशः कृपणानां हि तथाबन्धुमतामपि। विधवानां च वित्तानि हरिष्यन्तीह मानवाः॥<br><br>7404: स्वल्पवीर्यबलाः स्तब्धा लोभमोहपरायणाः। तत्कथादानसंतुष्टा दुष्टानामपि मानवाः॥<br><br>7405: परिग्रहं करिष्यन्ति मायाचारपरिग्रहाः। समाह्वयन्तः कौन्तेय राजानः पापबुद्धयः॥<br><br>7406: परस्परवधोयुक्ता मूर्खाः पण्डितमानिनः। भविष्यन्ति युगस्यान्ते क्षत्रिया लोककण्टकाः॥<br><br>7407: अरक्षितारो लुब्धाच मानाहङ्कारदर्पिताः। केवलं दण्डरुचयो भविष्यन्ति युगक्षये॥<br><br>7408: आक्रम्याक्रम्य साधूनां दारांश्चापिधनानि च। भोक्ष्यन्ते निरनुक्रोशा रुदतामपि भारत॥<br><br>7409: न कन्यां याचते कश्चिात्रापि कन्या प्रदीयते। स्वयंग्राहा भविष्यन्ति युगान्ते समुपस्थित्ते॥<br><br>7410: राजानश्चाप्यसंतुष्टाः परार्थान् मूढचेतसः। सर्वोपायैर्हरिष्यन्ति युगान्ते पर्युपस्थिते॥<br><br>7411: म्लेच्छीभूतं जगत् सर्वं भविष्यति न संशयः। हस्तो हस्तं परिमुषेद् युगान्ते समुपस्थिते॥<br><br>7412: सत्यं संक्षिप्यते लोके नरैः पण्डितमानिभिः। स्थविरा बालमतयो बालाः स्थविरबुद्धयः॥<br><br>7413: भीरुस्तथा शूरमानी शूरा भीरुविषादिनः। न विश्वसन्ति चान्योन्यं युगान्ते पर्युपस्थिते॥<br><br>7414: एकाहार्यं युगं सर्वं लोभमोहव्यवस्थितम्। अधर्मो वर्द्धते तत्र न तुधर्मः प्रवर्तते॥<br><br>7415: ब्राह्मणाः क्षत्रिया वैश्या न शिष्यन्ति जनाधिप। एकवर्णस्तदा लोको भविष्यति युगक्षये॥<br><br>7416: न क्षस्यति पिता पुत्रं पुत्रश्च पितरं तथा। भार्याश्च पतिशुश्रूषां न करिष्यन्ति संक्षय॥<br><br>7417: ये यवान्ना जनपदा गोधूमान्नास्तथैव च। तान् देशान् संश्रयिष्यन्ति युगान्ते पर्युपस्थिते॥<br><br>7418: स्वैराचाराश्च पुरुषा योषितश्च विशाम्पते। अन्योन्यं न सहिष्यन्ति युगान्ते पर्युपस्थिते॥<br><br>7419: म्लेच्छभूतं जगत् सर्वं भविष्यति युधिष्ठिर। न श्राद्धैस्तर्पयिष्यन्ति दैवतानीह मानवाः॥<br><br>7420: न कश्चित्कस्यचिच्छ्रोता न कश्चित्कस्यचिद् गुरुः। तमोग्रस्तस्तदा लोको भविष्यति जनाधिप। ॥<br><br>7421: परमायुश्च भविता तदा वर्षाणि षोडश। ततः प्राणान् विमोक्ष्यन्ति युगान्ते समुपस्थिते॥<br><br>7422: पञ्चमे वाथ षष्ठे वा वर्षे कन्या प्रसूयते। सप्तपवर्षाष्टवर्षाश्च प्रजास्यन्ति नरास्तदा॥<br><br>7423: पत्यौ स्त्री तु तदा राजन् पुरुषो वा स्त्रियं प्रति। युगान्ते राजशार्दूल न तोषमुपयास्यति॥<br><br>7424: अल्पद्रव्या वृथालिङ्गा हिंसा च प्रभविष्यति। न कश्चित् कस्यचिद् दाता भविष्यति युगक्षये॥<br><br>7425: अट्टशूला जनपदाः शिवशूलाश्चतुष्पथाः। केशशूलाः स्त्रियश्चापि भविष्यन्ति युगक्षये॥<br><br>7426: म्लेच्छाचाराः सर्वभक्षा दारुणाः सर्वकर्मसु। भाविनः पश्चिमे काले मुनष्या नात्र संशयः॥<br><br>7427: क्रयविक्रयकाले च सर्वः सर्वस्य वञ्चनम्। युगान्ते भरतश्रेष्ठ वित्तलोभात् करिष्यति॥<br><br>7428: ज्ञानानि चाप्यविज्ञाय करिष्यन्ति क्रियास्तथा। आत्मच्छन्देन वर्तन्ते युगान्ते समुपस्थिते॥<br><br>7429: स्वभावात् क्रूरकर्माणश्चान्योन्यमभिशंसिनः। भवितारो जनाः सर्वे सम्प्राप्ते तु युगक्षये॥<br><br>7430: आरामांश्चैव वृक्षांश्च नाशयिष्यन्ति निर्व्यथाः। भविता संशये लोके जीवितस्य हि देहिनाम्॥<br><br>7431: तथा लोभाभिभूताश्च भविष्यन्ति नरा नृप। ब्राह्मणांश्च हनिष्यन्ति ब्राह्मणस्वोपभोगिनः॥<br><br>7432: हाहाकृता द्विजाश्चैव भयार्ता वृषलार्दिताः। त्रातारमलभन्तो वै भ्रमिष्यन्ति महीमिमाम्॥<br><br>7433: जीवितान्तकरा: क्रूरा रौद्राः प्राणिविहिंसकाः। यदा भविष्यन्ति नरास्तदा संक्षेप्स्यते युगम्॥<br><br>7434: आश्रयिष्यन्ति च नदी: पर्वतान् विषमाणि च। प्रधावमाना वित्रस्ता द्विजाः कुरुकुलोद्वह॥<br><br>7435: दस्युभिः पीडिता राजन् काका इव द्विजोत्तमाः। कुराजभिश्च सततं करभारप्रपीडिताः॥<br><br>7436: धैर्यं त्यक्त्वा महीपाल दारुणे युगसंक्षये। विकर्माणि करिष्यन्ति शूद्राणां परिचारकाः॥<br><br>7437: शूद्राधर्मं प्रवक्ष्यन्ति ब्राह्मणाः पर्युपासकाः। श्रोतारश्च भविष्यन्ति प्रामाण्येन व्यवस्थिताः॥<br><br>7438: विपरीतश्च लोकोऽयं भविष्यत्यधरोत्तरः। एडूकान् पूजयिष्यन्ति वर्जयिष्यन्ति देवताः॥<br><br>7439: शूद्राः परिचरिष्यन्ति न द्विजान् युगसंक्षये। आश्रमेषु महर्षीणां ब्राह्मणावसथेषु च॥<br><br>7440: देवस्थानेषु चैत्येषु नागानामालयेषु च। एडूकचिला पृथिवीं न देवगृहभूषिता॥<br><br>7441: भविष्यति युगे क्षीणे तद् युगान्तस्य लक्षणम्। यदा रौद्राधर्महीना मांसादाः पानपास्तथा॥<br><br>7442: भविष्यन्ति नरा नित्यं तदा संक्षेप्स्यते युगम्। पुष्पं पुष्पे यदा राजन् फले वा फलमाश्रितम्॥<br><br>7443: प्रजास्यति महाराज तदा संक्षेप्स्यते युगम्। अकालवर्षी पर्जन्यो भविष्यति गते युगे॥<br><br>7444: अक्रमेण मनुष्याणां भविष्यन्ति तदा क्रियाः। विरोधमथ यास्यन्ति वृषला ब्राह्मणैः सह॥<br><br>7445: मही म्लेच्छजनाकीर्णा भविष्यति ततोऽचिरात्। करभारभयाद् विप्रा भजिष्यन्ति दिशो दश॥<br><br>7446: निर्विशेषा जनपदास्तथा विष्टिकरार्दिताः। आश्रमानुपलस्यन्ति फलमूलोपजीविनः॥<br><br>7447: एवं पर्याकुले लोके मर्यादा न भविष्यति। न स्थास्यन्त्युपदेशे च शिष्या विप्रियकारिणः॥<br><br>7448: आचार्योऽपनिधिश्चैव भय॑ते तदनन्तरम्। अर्थयुक्त्या प्रवत्स्यन्ति मित्रसम्बन्धिबान्धवाः॥<br><br>7449: अभावः सर्वभूतानां युगान्ते सम्भविष्यति। दिशः प्रज्वलिताः सर्वा नक्षत्राण्यप्रभाणि च॥<br><br>7450: ज्योतींषि प्रतिकूलानि वाताः पर्याकुलास्तथा। उल्कापाताश्च बहवो महाभयनिदर्शकाः॥<br><br>7451: षड्भिरन्यैश्च सहितो भास्करः प्रतपिष्यति। तुमुलाश्चापि निर्झदा दिग्दाहाश्चापि सर्वशः॥<br><br>7452: कबन्धान्तर्हितो भानुरुदयास्तमने तदा। अकालवर्षी भगवान् भविष्यति सहस्रदृक्॥<br><br>7453: सस्यानि च न रोक्ष्यन्ति युगान्ते पर्युपस्थिते। अभीक्ष्णं क्रूरवादिन्यः परुषा रुदितप्रियाः॥<br><br>7454: भतॄणां वचने चैव न स्थास्यन्ति ततः स्त्रियः। पुत्राश्च मातापितरौ हनिष्यन्ति युगक्षये॥<br><br>7455: सूदयिष्यन्ति च पतीन् स्त्रियः पुत्रानपाश्रिताः। अपर्वणि महाराज सूर्यं राहुपैष्यति॥<br><br>7456: चापि सर्वतः प्रज्वलिष्यति। पानीयं भोजनं चापि याचमानास्तदाध्वगाः॥<br><br>7457: न लप्स्यन्ते निवासं च निरस्ताः पथि शेरते। निर्घातवायसा नागाः शकुनाः समृगद्धिजाः॥<br><br>7458: रूक्षा वाचो विमोक्ष्यन्ति युगान्ते पर्युपस्थिते। युगान्ते हुतभुक् मित्रसम्बन्धिनश्चापि संत्यक्ष्यन्ति नरास्तदा॥<br><br>7459: जनं परिजनं चापि युगान्ते पर्युपस्थिते। अथ देशान् दिशश्चापि पत्तनानि पुराणि च॥<br><br>7460: क्रमशः संश्रयिष्यन्ति युगान्ते पर्युपस्थिते। हा तात हा सुतेत्येवं तदा वाचः सुदारुणाः॥<br><br>7461: विक्रोशमानश्चान्योन्यं जनो गां पर्यटिष्यति। ततस्तुमुलसङ्घाते वर्तमाने युगक्षये॥<br><br>7462: द्विजातिपूर्वको लोकः क्रमेण प्रभविष्यति। ततः कालान्तरेऽन्यस्मिन् पुनर्लोकविवृद्धये॥<br><br>7463: भविष्यति पुनर्दैवमनुकूलं यदृच्छया। यदा सूर्यश्च चन्द्रश्च तथा तिष्यबृहस्पती॥<br><br>7464: एकराशौ समेष्यन्ति प्रपत्स्यति तदा कृतम्। कालवर्षी च पर्जन्यो नक्षत्राणि शुभानि च॥<br><br>7465: प्रदक्षिणा ग्रहाश्चापि भविष्यन्त्यनुलोमगाः। क्षेमं सुभिक्षमारोग्यं भविष्यति निरामयम्॥<br><br>7466: कल्की विष्णुयशा नाम द्विजः कालप्रचोदितः। उत्पत्स्यते महावीर्यो महाबुद्धिपराक्रमः॥<br><br>7467: सम्भूतः सम्भलग्रामे ब्राह्मणावसथे शुभे। मनसा तस्य सर्वाणि वाहनान्यायुधानि च॥<br><br>7468: उपस्थास्यन्ति योधाश्च शस्त्राणि कवचानि च। सधर्मविजयी राजा चक्रवर्ती भविष्यति॥<br><br>7469: स चेमं संकुलं लोकं प्रसादमुपनेष्यति। उत्थितो ब्राह्मणो दीप्तः क्षयान्तकृदुदारधीः॥<br><br>7470: संक्षेपको हि सर्वस्य युगस्य परिवर्तकः। स सर्वत्र गतान् क्षुद्रान् ब्राह्मणैः परिवारितः। उत्सादयिष्यति तदा सर्वम्लेच्छगणान् द्विजः॥<br><br>7471: मार्कण्डेय उवाच ततश्चोरक्षयं कृत्वा द्विजेभ्यः पृथिवीमिमाम्। वाजिमेधे महायज्ञे विधिवत् कल्पयिष्यति॥<br><br>7472: स्थापयित्वा च मर्यादाः स्वयम्भुविहिताः शुभाः। वनं पुण्ययश:कर्मा रमणीयं प्रवेक्ष्यति॥<br><br>7473: तच्छीलमनुवय॑न्ति मनुष्या लोकवासिनः। विप्रैश्चोरक्षये चैव कृते क्षेमं भविष्यति॥<br><br>7474: कृष्णाजिनानि शक्तीश्च त्रिशूलान्यायुधानि च। स्थापयन् द्विजशार्दूलो देशेषु विजितेषु च॥<br><br>7475: संस्तूयमानो विप्रेन्द्रर्मानयानो द्विजोत्तमान्। कल्की चरिष्यति महीं सदा दस्युवधे रतः॥<br><br>7476: हा मातस्तात पुत्रेति तास्ता वाचः सुदारुणाः। विक्रोशमानान् सुभृशं दस्यून् नेष्यति संक्षयम्॥<br><br>7477: ततोऽधर्मविनाशो वैधर्मवृद्धिश्च भारत। भविष्यति कृते प्राप्ते क्रियावांश्च जनस्तथा॥<br><br>7478: आरामाश्चैव चैत्याश्च तटाकावसथास्तथा। पुष्करिण्यश्च विविधा देवतायतनानि च। ॥<br><br>7479: यज्ञक्रियाश्च विविधा भविष्यन्ति कृते युगे। ब्राह्मणाः साधवश्चैव मुनयश्च तपस्विनः॥<br><br>7480: आश्रमा हतपाखण्डाः स्थिता: सत्यरताः प्रजाः। जनिष्यन्ते च बीजानि रोप्यमाणानि चैव ह॥<br><br>7481: सर्वेष्वृतुषु राजेन्द्र सर्वं सस्यं भविष्यति। नरा दानेषु निरता व्रतेषु नियमेषु च॥<br><br>7482: जपयज्ञपरा विप्रा धर्मकामा मुदा युताः। पालयिष्यन्ति राजानोधर्मेणेमां वसुन्धराम्॥<br><br>7483: व्यवहाररता वैश्या भविष्यन्ति कृते युगे। षट्कर्मनिरता विप्राः क्षत्रिया विक्रमे रताः॥<br><br>7484: शुश्रूषायां रताः शूद्रास्तथा वर्णत्रयस्य च। एषधर्मः कृतयुगे त्रेतायां द्वापरे तथा॥<br><br>7485: पश्चिमे युगकाले च यः स ते सम्प्रकीर्तितः। सर्वलोकस्य विदिता युगसंख्या च पाण्डव॥<br><br>7486: एतत् ते सर्वमाख्यातमतीतानागतं तथा। वायुप्रोक्तमनुस्मृत्य पुराणमृषिसंस्तुतम्॥<br><br>7487: एवं संसारमार्गा मे बहुशश्चिरजीविना। दृष्टाश्चैवानुभूताश्च तांस्ते कथितवानहम्॥<br><br>7488: इदं चैवापरं भूयः सह भ्रातृभिरच्युत। धर्मसंशयमोक्षार्थं निबोध वचनं मम॥<br><br>7489: धर्मे त्वयाऽऽत्मा संयोज्यो नित्यंधर्मभृतां वर। धर्मात्मा हि सुखं राजन् प्रेत्य चेह च नन्दति॥<br><br>7490: निबोध च शुभां वाणी यां प्रवक्ष्यामि तेऽनघ। न ब्राह्मणे परिभवः कर्तव्यस्ते कदाचन॥<br><br>7491: ब्राह्मणः कुपितो हन्यादपि लोकान् प्रतिज्ञया। वैशम्पायन उवाच मार्कण्डेयवचः श्रुत्वा कुरूणां प्रवरो नृपः॥<br><br>7492: उवाच वचनं धीमान् परमं परमद्युतिः। कस्मिन् धर्मे मया स्थेयं प्रजा: संरक्षता मुने॥<br><br>7493: कथं च वर्तमानो वैन च्यवेयं स्वधर्मतः। मार्कण्डेय उवाच दयावान् सर्वभूतेषु हितो रक्तोऽनसूयकः॥<br><br>7494: सत्यावादी मृदुर्दान्तः प्रजानां रक्षणे रतः। चरधर्मं त्यजाधर्मं पितृन् देवांश्च पूजय॥<br><br>7495: प्रमादाद् यत् कृतं तेऽभूत् सम्यग् दानेन तज्जया अलं ते मानमाश्रित्य सततं परवान् भव॥<br><br>7496: विजित्य पृथिवीं सर्वां मोदमानः सुखी भव। एषे भूतो भविष्यच्चधर्मस्ते समुदीरितः॥<br><br>7497: न तेऽस्त्यविदितं किञ्चिदतीतानागतं भुवि। तस्मादिमं परिक्लेशं त्वं तात हृदि मा कृथाः। । २७। प्राज्ञास्तात न मुह्यन्ति कालेनापि प्रपीडिताः। एष कालो महाबाहो अपि सर्वदिवौकसाम्॥<br><br>7498: मुह्यन्ति हि प्रजास्तात कालेनापि प्रचोदिताः। मा च तत्र विशङ्काभूद् यन्मयोक्तं तवानघ॥<br><br>7499: आशङ्कय मद्वचो ह्येतद्धर्मलोपो भवेत् तवा जातोऽसि प्रथिते वंशे कुरूणां भरतर्षभ॥<br><br>7500: कर्मणा मनसा वाचा सर्वमेतत् समाचार। युधिष्ठिर उवाच यत् त्वयोक्तं द्विजश्रेष्ठ वाक्यं श्रुतिमनोहरम्॥<br><br>7501: तथा करिष्ये यत्नेन भवतः शासनं विभो। न मे लोभोऽस्ति विप्रेन्द्र न भयं न च मत्सरः॥<br><br>7502: करिष्यामि हि तत् सर्वमुक्तं यत् ते मयि प्रभो। वैशम्पायन उवाच श्रुत्वा तु वचनं तस्य मार्कण्डेयस्यधीमतः॥<br><br>7503: संहृष्टाः पाण्डवा राजन् सहिताः शाईधन्वना। विप्रर्षभाच ते सर्वे ये तत्रासन् समागताः॥<br><br>7504: तथा कथां शुभां श्रुत्वा मार्कण्डेयस्यधीमतः। विस्मिताः समपद्यन्त पुराणस्य निवेदनात्॥<br><br>7505: वैशम्पायन उवाच भूय एव ब्राह्मणमहाभाग्यं वक्तुमर्हसीत्यब्रवीत् पाण्डवेयो मार्कण्डेयम्॥<br><br>7506: अथाचष्ट मार्कण्डेयोऽपूर्वमिदं श्रूयतां ब्राह्मणानां चरितम्॥<br><br>7507: अयोध्यायामिक्ष्वाकुकुलोद्वहः पार्थिवः परिक्षिन्नाम मृगयामगमत्॥<br><br>7508: तमेकाश्वेन मृगमनुसरन्तं मृगो दूरमपाहरत्॥<br><br>7509: अध्वनि जातश्रमः क्षुत्तृष्णाभिभूतश्चैकस्मिन् देशे नीलं गहनं वनखण्डमपश्यत्॥<br><br>7510: तच्च विवेश ततस्तस्य वनखण्डस्य मध्येऽतीव रमणीयं सरो दृष्ट्वा साश्च एव व्यगाहत॥<br><br>7511: अथाश्वस्तः स बिसमृणालमश्वायाग्रतो निक्षिप्य पुष्करिणीतीरे संविवेश। ततः शयानो मधुरं गीतमशृणोत्॥<br><br>7512: स श्रुत्वाचिन्तयन्नेह मनुष्यगतिं पश्यामि कस्य खल्वयं गीतशब्द इति॥<br><br>7513: अथापश्यत् कन्यां परमरूपदर्शनीयां पुष्पाण्यवचिन्वन्ती गायन्तीं च। अथ सा राज्ञः समीपे पर्यक्रामत्॥<br><br>7514: तामब्रवीद् राजा कस्यासि भद्रे का वा त्वमिति। सा तां प्रत्युवाच कन्या स्मीति राजोवाचार्थी त्वयाहमिति॥<br><br>7515: अथोवाच कन्या समयेनाहं शक्या त्वया लब्धुं नान्यथेति राजा तां समयमपृच्छत्। कन्योवाच नोदकं मे दर्शयितव्यमिति॥<br><br>7516: स राजा तां बाढमित्युक्त्वा तामुपयेमे कृतोद्वाहश्च राजा परिक्षित् क्रीडपानो मुदा परमया युक्तस्तूष्णीं सङ्गम्य तया सहास्ते॥<br><br>7517: ततस्तत्रैवासीने राजनि सेनान्वगच्छत्॥<br><br>7518: सा सेनोपविष्टं राजानं परिवार्यातिष्ठत्। पर्याश्वस्तश्च राजा तयैव सह शिबिकया प्रायादवघोटितया स स्वं नगरमनुप्राप्य रहसि तया सहास्ते॥<br><br>7519: तत्राभ्याशस्थोऽपि कश्चिन्नापश्यदथ प्रधानामात्योऽभ्याशचरास्तस्य स्त्रियोऽपृच्छत्॥<br><br>7520: किमत्र प्रयोजनं वर्तते इत्यथाब्रुवंस्ताः स्त्रियः॥<br><br>7521: अपूर्वमिव पश्याम उदकं नात्र नीयत इत्यथामात्योऽनुदकं वनं कारयित्वोदारवृक्षं। बहुपुष्पफलमूलं तस्य मध्ये मुक्ताजालमायीं पार्श्वे वापी गूढां सुधासलिललिप्तां स रहस्युपगम्य राजान-मब्रवीत्॥<br><br>7522: वनमिदमुदारकं साध्वत्र रम्यतामिति॥<br><br>7523: स तस्य वचनात् तयैव सह देव्या तद् वनं प्राविशत्। स कदाचित् तस्मिन् कानने रम्ये तयैव सह व्यवाहरदथ क्षुत्तृष्णार्दितः श्रान्तोऽतिमुक्तकागार-मपश्यत्॥<br><br>7524: तत् प्रविश्य राजा सह प्रियया सुधाकृतां विमला सलिलपूर्णां वापीमपश्यत्॥<br><br>7525: दृष्ट्वैव च तां तस्याश्च तीरे सहैव तया देव्यावातिष्ठत्॥<br><br>7526: अथ तां देवीं राजाब्रवीत् साध्ववतर वापीसलिलमिति। सा तद्वचः श्रुत्वावतीर्य वापी न्यमज्जन्न पुनरुदमज्जत्॥<br><br>7527: तां स मृगयमाणो राजा नापश्यद् वापीमथ निःस्राव्य मण्डूकं श्वभ्रमुखे दृष्ट्वा क्रुद्ध आज्ञापयामास स राजा॥<br><br>7528: सर्वत्र मण्डूकवधः क्रियतामिति यो मयार्थी स मां मृतमण्डूकोपायनमदायोपतिष्ठेदिति॥<br><br>7529: अथ मण्डूकवधे तीरे क्रियमाणे दिक्षु सर्वासु मण्डूकान् भयमाविवेश। ते भीता मण्डूकराज्ञे यथावृत्तं न्यवेदयन्॥<br><br>7530: ततो मण्डूकाराट् तापसवेषधारी राजानमभ्यगच्छदुपेत्य चैनमुवाच॥<br><br>7531: मा राजन् क्रोधवशं गमः प्रसादं कुरु नार्हसि मण्डूकानामनपराधिनां वधं कर्तुमिति। श्लोकौ चात्र भवतः॥<br><br>7532: मा मण्डूकान् जिघांस त्वं कोपं संधारयाच्युत। प्रक्षीयतेधनोद्रेको जनानामविजानताम्॥<br><br>7533: प्रतिजानीहि नैतांस्त्वं प्राप्य क्रोधं विमोक्ष्यसि। अलं कृत्वा तवाधर्मं मण्डूकैः किं हतैर्हि ते॥<br><br>7534: तमेवंवादिनमिष्टजनशोकपरीतात्मा राजाथोवाच॥<br><br>7535: न हि क्षम्यते तन्मया हनिष्याम्येतानेतैर्दुरात्मभिः प्रिया मे भक्षिता सर्वथैव मे वध्या मण्डूका नार्हसि विद्वन् मामुपरो मिति॥<br><br>7536: स तद् वाक्यमुपलभ्य व्यथितेन्द्रियमनाः प्रोवाच प्रसीद राजन्नहमायुर्नाम मण्डूकराजो मम सा दुहिता सुशोभना नाम। तस्या हि दौःशील्यमेतद् बवहस्त्या राजानो विप्रलब्धाः पूर्वा इति॥<br><br>7537: तमब्रवीद् राजा तया समर्थी सा मे दीयतामिति। अथैनां राज्ञे पितादादब्रवीच्चैनामेनं राजानं शुश्रूषस्वेति॥<br><br>7538: स एवमुक्त्वा दुहितरं क्रुद्धः शशाप यस्मात् त्वया राजानो विप्रलब्धा बहवस्तस्माद ब्रह्मण्यानि तवापत्यानि भविष्यन्त्यानृतिकत्वात् तवेति॥<br><br>7539: स च राजा तामुपलभ्य तस्यां सुरतगुणानिवद्धहृदयो लोकत्रयैश्वर्यमिवोपलभ्य हर्षेण वाष्पकलया वाचा प्रणिपत्याभिपूज्य मण्डूकराजमब्रवादनुगृहीतोऽस्मीति। । स च मण्डूकराजो दुहितरमनुज्ञाप्य यथागतमगच्छत्॥<br><br>7540: अथ कस्यचित् कालस्य तस्यां कुमारास्त्रयस्तस्य राज्ञः सम्बभूवुः शलो दलो बलश्चेति। ततस्तेषां ज्येष्ठं शलं समये पिता राज्येऽभिषिच्य तपसि धृतात्मा वनं जगाम्॥<br><br>7541: अथ कदाचिच्छलो मृगयामनुचरन् मृगमासाद्य रथेनान्वधावत्॥<br><br>7542: सूतं चोवाच शीघ्रं मां वहस्वेति स तथोक्तः सूतो राजानमब्रवीत्॥<br><br>7543: न क्रियतामनुबन्धो नैष शक्यस्त्वया मृगोऽयं ग्रहीतुं यद्यपि ते रथे युक्तौ वाम्यौ स्यातामिति। । ततोऽब्रवीद् राजा सूतमाचक्ष्व मे वाम्यौ हन्मि च त्वामिति। स एवमुक्तो राजभयभीत: सूतो वामदेवशापभीतश्च सन् नाचख्यौ राज्ञे। ततः पुनः स राजा खङ्गमुद्यम्य शीघ्रं कथयस्वेति तमाह हनिय॑ त्वामिति। स तदाऽऽह राजभयभीतः सूतो वामदेवस्याश्चौ वाम्यौ मनोजवाविति॥<br><br>7544: अथैनमेवं ब्रुवाणमब्रवीद् राजा वामदेवाश्रमं प्रयाहीति स गत्वा वामदेवाश्रमं तमृषिमब्रवीत्॥<br><br>7545: भगवन् मृगो मे विद्धः पलायते सम्भावयितुमर्हसि वाम्यौ दातुमिति। तमब्रवीदृषिर्ददानि ते वाम्यौ कृतकार्येण भवता ममैव वाम्यौ निर्यात्यौ क्षिप्रमिति। स च तावश्वौ प्रतिगृह्यानुज्ञाप्य ऋषिं प्रायाद् वामीप्रयुक्तेन रथेन मृगं प्रतिगच्छंश्चाब्रवीत् सूतमश्वरत्नाविमावयोग्यौ ब्राह्मणानां नैतौ प्रतिदेयौ वामदेवायेत्युक्त्वा मृगमवाप्य स्वनगरमेत्याश्वावन्तः पुरेऽस्थापयत्॥<br><br>7546: अथर्षिश्चिन्तयामास तरुणो राजपुत्रः कल्याणं पत्रमासाद्य रमते न प्रतिनिर्यातयत्यहो कष्टमिति॥<br><br>7547: स मनसा विचिन्त्य मासि पूर्णे शिष्यमब्रवीत्॥<br><br>7548: गच्छात्रेय राजानं ब्रूहि यदि पर्याप्तं निर्यातयोपाध्यायवाम्याविति। स गत्वैवं तं राजानमब्रवीत् तं राजा प्रत्युवाच राज्ञामेतद्वाहनमनर्हा ब्राह्मणा रत्नानामेवंविधानां किं ब्राह्मणानामश्वैः कार्यं साधु गम्यताम्॥<br><br>7549: स गत्वैतदुपाध्यायाचष्ट तच्छ्रुत्वा वचनमप्रियं वामदेवः क्रोधपरीतात्मा स्वयमेव राजानमभिगम्याश्वार्थमचोदयन्न चाददद् राजा॥<br><br>7550: वामदेव उवाच प्रयच्छ वाम्यौ मम पार्थिव त्वं कृतं हि ते कार्यमाभ्यामशक्यम्। मा त्वा वधीद् वरुणो घोरपाशौब्रह्मक्षत्रस्यान्तरे वर्तमानम्॥<br><br>7551: राजोवाच अनड्वाहौ सुव्रतौ साधु दान्तावेतद् विप्राणां वाहनं वामदेव। ताभ्यां याहि त्वं तत्र कामो महर्षे छन्दांसि वै त्वादृशं संवहन्ति॥<br><br>7552: वामदेव उवाच छन्दांसि वै मादृशं संवहन्ति लोकेऽमुष्मिन् पार्थिव यानि सन्ति। अस्मिन्स्तु लोके मम यानमेतदस्मद्विधानामपरेषां च राजन्॥<br><br>7553: राजोवाच चत्वारस्त्वां वा गर्दभाः संवहन्तु श्रेष्ठाश्वतर्यो हरयो वातरंहाः। तैस्त्वं याहि क्षत्रियस्यैष वाहो ममैव वाम्यौ न तवैतौ हि विद्धि॥<br><br>7554: वामदेव उवाच घोरं व्रतं ब्राह्मणस्यैतदाहुरेतद् राजन् यदिहाजीवमानः। अयस्मया घोररूपा महान्तश्चत्वारो वा यातुधानाः सुरौद्राः। मया प्रयुक्तास्त्वद्वधमीप्समाना वहन्तु त्वां शितशूलाश्चतु॥<br><br>7555: राजोवाच ये त्वां विदुर्ब्राह्मणं वामदेव वाचा हन्तुं मनसा कर्मणा वा। ते त्वां सशिष्यमिह पातयन्तु मद्वाक्यनुन्नाः शितशूलासिहस्ता:॥<br><br>7556: वामदेव उवाच ममैतौ वाम्यौ प्रतिगृह्य राजन् पुनर्ददानीति प्रपद्य त्वम्। प्रयच्छ शीघ्रं मम वाम्यौ त्वमश्वौ यद्यात्मानं जीवितुं ते क्षमं स्यात्॥<br><br>7557: राजोवाच न ब्राह्मणेभ्यो मृगया प्रसूता न त्वानुशास्म्यद्यप्रभृति हसत्यम्। तवैवाज्ञां सम्प्रणिधाय सर्वां तथा ब्रह्मन् पुण्यलोकं लभेयम्॥<br><br>7558: वामदेव उवाच नानुयोगा ब्राह्मणानां भवन्ति मे वाचा राजन् मनसा कर्मणा वा। स्तेन श्रेष्ठो भवति हि जीवमानः॥<br><br>7559: मार्कण्डेय उवाच एवमुक्ते वामदेवेन राजन् समुत्तस्थू राक्षसा घोररूपाः। तैः शूलहस्तैर्वध्यमानः स राजा प्रोवाचेदं वाक्यमुच्चैस्तदानीम्॥<br><br>7560: विधेया मे यदि चेमे विशोऽपि। नोत्स्रक्ष्येऽहं वामदेवस्य वाम्यौ नैवंविधाधर्मशीला भवन्ति॥<br><br>7561: हतो जगामाशु महीं क्षितीशः। मिक्ष्वाकवो वै दलमभ्यषिञ्चन्॥<br><br>7562: राज्ये तदा तत्र गत्वा स विप्रः प्रोवाचेदं वचनं वामदेवः। मेवं राजन् सर्वधर्मेषु दृष्टम्॥<br><br>7563: विभेषि चेत् त्वमधर्मान्नरेन्द्र प्रयच्छ मे शीघ्रमेवाद्य वाम्यौ। एतच्छ्रुत्वा वामदेवस्य वाक्यं स पार्थिवः सूतमुवाच रोषात॥<br><br>7564: एकं हि मे सायकं चित्ररूपं दिग्धं विषेणाहर संगृहीतम्। येन विद्धो वामदेवः शयीत संदश्यमानः श्वभिरार्तरूपः॥<br><br>7565: वामदेव उवाच जानामि पुत्रं दशवर्षं तवाह जातं महिष्यां श्येनजितं नरेन्द्र। स्तूर्णं प्रियं सायकै?ररूपैः॥<br><br>7566: मार्कण्डेय उवाच वन्तःपुरे राजपुत्रं जघाना स सायकस्तिग्मतेजा विसृष्टः श्रुत्वा दलस्तत्र वाक्यं बभाषे॥<br><br>7567: राजोवाच इक्ष्वाकवो हन्त चरामि वः प्रियं निहन्मीमं विप्रमद्य प्रमथ्य। आनीयतामपरस्तिग्मतेजाः पश्यध्वं मे वीर्यमद्य क्षितीशाः॥<br><br>7568: वामदेव उवाच यत् त्वमेनं सायकं घोररूपं विषेण दिग्धं मम संदधासि। न त्वेतं त्वं शरवर्षं विमोक्तुं संधातुं वा शक्यसे मानवेन्द्र॥<br><br>7569: राजोवाच इक्ष्वाकवः पश्यत मां गृहीतं न वै शक्नोम्येष शरं विमोक्तुम्। न चास्य कर्तुं नाशमभ्युत्सहामि आयुष्मान् वै जीवतु वामदेवः॥<br><br>7570: वामदेव उवाच संस्पृश्यैनां महिषी सायकेन ततस्तस्मादेनसो मोक्ष्यसे त्वम्। ततस्तथा कृतवान् पार्थिवस्तु ततो मुनि राजपुत्री बभाषे॥<br><br>7571: राजपुत्र्युवाच यथा युक्ता वामदेवाहमेनं दिने दिने संदिशन्ती नृशंसम्। ब्राह्मणेभ्यो मृगयती सूनृतानि तथा ब्रह्मन् पुण्यलोकं लभेयम्॥<br><br>7572: वामदेव उवाच त्वया त्रातं राजकुलं शुभेक्षणे वरं वृणीष्वाप्रतिमं ददानि ते। प्रशाधीमं स्वजनं राजपुत्रि इक्ष्वाकुराज्यं सुमहच्चाप्यनिन्द्ये॥<br><br>7573: राजपुत्र्युवाच वरं वृणे भगवंस्त्वेवमेष विमुच्यतां किल्बिषादद्य भर्ता। शिवेन चाध्याहि सपुत्रबान्धवं वरो वृतो ह्येष मया द्विजावय॥<br><br>7574: मार्कण्डेय उवाच स्तथास्त्विति प्राह कुरुप्रवीर। ततः स राजा मुदितो बभूव वाम्यौ चास्मै प्रददौ सम्प्रणम्य॥<br><br>7575: वैशम्पायन उवाच मार्कण्डेयमृषयो ब्राह्मणा युधिष्ठिश्च पर्यपृच्छन्नृषिः केन दीर्घायुरासीद् बको मार्कण्डेयस्तु तान् सर्वानुवाच॥<br><br>7576: महातपा दीर्घायुश्च बको दीर्घायुश्च बको राजन् नात्र कार्या विचारणा॥<br><br>7577: एतच्छ्रुत्वा तु कौन्तेया भ्रातृभिः सह भारत। मार्कण्डेयं पर्यपृच्छधर्मराजो युधिष्ठिरः॥<br><br>7578: श्रूयते हि महाभाग बाको दाल्भ्यो महातपाः। प्रियः सखा च शक्रस्य चिरजीवी च सत्तम॥<br><br>7579: एतदिच्छामि भगवन् बकशक्रसमागमम्। सुखदुःखसमायुक्तं तत्त्वेन कथयस्व मे॥<br><br>7580: मार्कण्डेय उवाच वृत्ते देवासुरे राजन् संग्रामे लोमहर्षणे। त्रयाणामपि लोकानामिन्द्रो लोकाधिपोऽभवत्॥<br><br>7581: सम्यग् वर्षति पर्जन्ये सस्यसम्पद उत्तमाः। निरामयाः सुधर्मिष्ठाः प्रजाधर्मपरायणाः॥<br><br>7582: मुदितश्च जनः सर्वः स्वधर्मेषु व्यवस्थितः। ता: प्रजा मुदिताः सर्वा दृष्टवा बलनिषूदनः॥<br><br>7583: ततस्तु मुदितो राजन् देवराजः शतक्रतुः। ऐरावतं समास्थाय ताः पश्यन् मुदिताः प्रजाः॥<br><br>7584: आश्रमांश्च विचित्रांश्च नदीश्च विविधाः शुभाः। नगराणि समृद्धानि खेटान् जनपदांस्तथा॥<br><br>7585: प्रजापालनदक्षांश्च नरेन्द्रान्धर्मचारिणः। उदपानं प्रपा वापी तडागानि सरांसि च॥<br><br>7586: नाना ब्रह्मसमाचारैः सेवितानि द्विजोत्तमैः। ततोऽवतीर्य रम्यायां पृथ्व्यां राजञ्छतक्रतुः॥<br><br>7587: तत्र रम्ये शिवे देशे बहुवृक्षसमाकुले। पूर्वस्यां दिशि रम्यायां समुद्राभ्याशतो नृप॥<br><br>7588: तत्राश्रमपदं रम्यं मृगद्विजनिषेवितम्। तत्राश्रमपदे रम्ये बकं पश्यति देवराट्॥<br><br>7589: बकस्तु दृष्ट्वा देवेन्द्रं दृढं प्रीतमनाभवत्। पाद्यासनार्घ्यदानेन फलमूलैरथार्चयत्॥<br><br>7590: सुखोपविष्टो वरदस्ततस्तु बलसूदनः। ततः प्रश्नं बकं देव उवाच त्रिदशेश्वरः॥<br><br>7591: शतं वर्षसहस्राणि मुने जातस्य तेऽनघ। समाख्याहि मम ब्रह्मन् किं दुःखं चिरजीविनाम्॥<br><br>7592: बक उवाच अप्रियैः सह संवासः प्रियैश्चापि विनाभवः। असद्भिः सम्प्रयोगाश्च तद् दुःखं चिरजीविनाम्॥<br><br>7593: पुत्रदारविनाशोऽत्र ज्ञातीनां सुहृदामपि। परेष्वायत्तताकृच्छ, किं नु दुःखतरं ततः॥<br><br>7594: नान्यद् दुःखतरं किञ्चिल्लोकेषु प्रतिभाति मे अथैविहीनः पुरुषः परैः सम्परिभूयते॥<br><br>7595: अकुलानां कुले भावं कुलीनानां कुलक्षयम्। संयोगं विप्रयोगं च पश्यन्ति चिरजीविनः॥<br><br>7596: अपि प्रत्यक्षमेवैतत् तव देव शतक्रतो। अकुलानां समृद्धानां कथं कुलविपर्ययः॥<br><br>7597: देवदानवगन्धर्वमनुष्योरगराक्षसाः। प्राप्नुवन्ति विपर्यासं किं नु दुःखतरं ततः॥<br><br>7598: कुले जाताश्च क्लिश्यन्ते दौष्कुलेयवशानुगाः। आढ्यैर्दरिद्राश्चाक्रान्ता: किं नु दुःखतरं ततः॥<br><br>7599: लोके वैधर्म्यमेतत् तु दृश्यते बहुविस्तरम्। हीनज्ञानाश्च हृष्यन्ते क्लिश्यन्ते प्राज्ञकोविदाः॥<br><br>7600: बहुदुःखपरिक्लेशं मानुष्यमिह दृश्यते। इन्द्र उवाच पुनरेव महाभाग देवर्षिगणसेवित॥<br><br>7601: समाख्याहि मम ब्रह्मन् किं सुखं चिरजीविनाम्। बक उवाच अष्टमे द्वादशे वापि शाकं यः पचते गृहे॥<br><br>7602: कुमित्राण्यनपाश्रित्य किं वै सुखतरं ततः। यत्राहानि न गण्यन्ते नैनमाहुर्महाशनम्॥<br><br>7603: अपि शाकं पचानस्य सुखं वै मघवन् गृहे। अर्जितं स्वेन वीर्येण नाप्यपाश्रित्य कञ्चन॥<br><br>7604: फलशाकमपि श्रेयो भोक्तुं शकृपणं गृहे। परस्य तु गृहे भोक्तुः परिभूतस्य नित्यशः॥<br><br>7605: सुमृष्टमपि न श्रेयो विकल्पोऽयमतः सताम्। श्ववत् कोलालपो यस्तु परान्नं भोक्तुमिच्छति॥<br><br>7606: धिगस्तु तस्य तद् भुक्तं कृपणस्य दुरात्मनः। यो दत्त्वातिथिभूतेभ्यः पितृभ्यश्च द्विजोत्तमः॥<br><br>7607: शिष्टान्यन्नानि यो भुङ्क्ते किं वै सुखतरं ततः। अतो मृष्टतरं नान्यत् पूतं किञ्चिच्छतक्रतो॥<br><br>7608: दत्त्वा यस्त्वतिथिभ्यो वै भुङ्क्ते तेनैव नित्यशः। यावतो ह्यन्धसः पिण्डानश्नाति सततं द्विजः॥<br><br>7609: तावतां गोसहस्राणां फलं प्राप्नोति दायकः। यदेनो यौवनकृतं तत् सर्वं नश्यतेध्रुवम्॥<br><br>7610: सदक्षिणस्य भुक्तस्य द्विजस्य तु करे गतम्। यद् वारि वारिणा सिञ्चत् तद्ध्येनस्तरते क्षणात्॥<br><br>7611: एताश्चान्याश्च वै बह्वीः कथयित्वा कथाः शुभाः। बकेन सह देवेन्द्र आपृच्छय त्रिदिवं गतः॥<br><br>7612: वैशम्पायन उवाच ततः पाण्डवाः पुनर्मार्कण्डेयमूचुः॥<br><br>7613: कथितं ब्राह्मणमहाभाग्यं राजन्यमहाभाग्यमिदानी शुश्रूषामह इति तानुवाच मार्कण्डेयो महर्षिः श्रूयतामिति इदानीं राजन्यानां महाभाग्यमिति। कुरूणामन्यतमः सुहोत्रो राजा महर्षीनभिगम्य निवृत्य रथस्थमेव नमौशीनरं शिबिं ददर्शाभिमुखं तौ समेत्य परस्परेण यथावयः पूजां प्रयुज्य गुणसाम्येन परस्परेण तुल्यात्मानौ विदित्वान्योन्यस्य पन्थानं न ददतुस्तत्र नारदः प्रादुरासीत् किमिदं भवन्तौ परस्परस्य पन्थानमावृत्य तिष्ठत इति॥<br><br>7614: तावूचतुर्नारदं नैतद् भगवन् पूर्वकर्मकादिभि-विशिष्टस्य पन्था उपदिश्यते समर्थाय वा आवां च सख्यं परस्परेणोपगतौ तच्चावधानतोऽत्युत्कृष्टमधरोत्तरंपरिभ्रष्टं नारदस्त्वेवमुक्तः श्लोकत्रयमपठयत्॥<br><br>7615: क्रूरः कौरव्य मृदवे मृदुः क्रूरे च कौरव। साधुश्चासाधवे साधुः साधवे नाप्नुयात् कथम्॥<br><br>7616: कृतं शतगुणं कुर्यान्नास्ति देवेषु निर्णयः। औशीनरः साधुशीलो भवतो वै महीपतिः॥<br><br>7617: जयेत् कदर्यं दानेन सत्येनानृतवादिनम्। क्षमया क्रूरकर्माण-मसाधु साधुना जयेत्॥<br><br>7618: तदुभावेव भवन्तावुदारौ य इदानीं भवद्भ्यामन्यतमः सोऽपसर्पतु एतद् वै निदर्शनमित्युक्त्वा तूष्णीं नारदो बभूव। एतच्छ्रुत्वा तु कौरव्यः शिबिं प्रदक्षिणं कृत्वा दत्त्वा पन्थानं बहुकर्मभिः प्रशस्य प्रययौ॥<br><br>7619: तदेतद् राज्ञो महाभाग्यमप्युक्तवान् नारदः॥<br><br>7620: मार्कण्डेय उवाच इदमन्य यतां ययाति हुषो राजा राज्यस्थः पौरजनावृत आसांचक्रे गुर्वथीं ब्राह्मण उपेत्याब्रवीद् भो राजन् गुर्वर्थं भिक्षेयं समयादिति॥<br><br>7621: राजोवाच ब्रवीतु भगवान् समयमिति॥<br><br>7622: ब्राह्मण उवाच विद्वेषणं परमं जीवलोके कुर्यान्नरः पार्थिव याच्यमानः। तं त्वां पृच्छामि कथं तु राजन् दद्याद् भवान् दयितं च मेऽद्य॥<br><br>7623: राजोवाच न चानुकीर्तयेदद्य दत्त्वा अयाच्यमर्थं न च संशृणोमि। प्राप्यमर्थं च संश्रुत्य तं चापि दत्त्वा सुसुखी भवामि॥<br><br>7624: ददामि ते रोहिणीनां सहस्रं प्रियो हि मे ब्राह्मणो याचमानः। न मे मनः कुप्यति याचमाने दत्तं न शोचामि कदाचिदर्थम्॥<br><br>7625: इत्युक्त्वा ब्राह्मणाय राजा गोसहस्रं ददौ। प्राप्तवांश्च गवां सहस्रं ब्राह्मण इति॥<br><br>7626: वैशम्पायन उवाच भूय एव महाभाग्यं कथ्यतामित्यब्रवीत् पाण्डवः॥<br><br>7627: अथाचष्ट मार्कण्डेयो महाराज वृषदर्भसेदुकनामानौ राजानौ नीतिमार्गरतावस्त्रोपास्त्रकृतिनौ॥<br><br>7628: सेदुको वृषदर्भस्य बालस्यैव उपांशुव्रतमभ्यजानात् कुप्यमदेयं ब्राह्मणस्य॥<br><br>7629: अथ तं सेदुकं ब्राह्मणः कश्चिद् वेदाध्ययनसम्पन्न आशिषं दत्त्वा गुर्वर्थी भिक्षितवान्॥<br><br>7630: अश्वसहस्रं मे भवान् ददात्विति तं सेदुको ब्राह्मणमब्रवीत्॥<br><br>7631: नास्ति सम्भवो गुर्वर्थं दातुमिति॥<br><br>7632: स त्वं गच्छ वृषदर्भसकाशम्। राजा परमधर्मज्ञो ब्राह्मण तं भिक्षस्व। स ते दास्यति तस्यैतदुपांशुव्रतमिति॥<br><br>7633: अथ ब्राह्मणो वृषदर्भसकाशं गत्वा अश्वसहस्रमयाचत्। स राजा तं कशेनाताडयत्॥<br><br>7634: तं ब्राह्मणोऽब्रवीत्। किं हिस्यनागसं मामिति॥<br><br>7635: एवमुक्त्वा तं शपन्तं राजाऽऽह। विप्र कि यो न ददाति तुभ्यमुताहोस्विद् ब्राह्मण्यमेतत्॥<br><br>7636: ब्राह्मण उवाच राजाधिराज तव समीपं सेदुकेन प्रेषितो भिक्षितुमागतः। तेनानुशिष्टेन मया त्वं भिक्षितोऽसि॥<br><br>7637: राजोवाच पूर्वाह्ने ते दास्यामि यो मेऽद्य बलिरागमिष्यति। यो हन्यते कशया कथं मोघं क्षेपणं तस्य स्यात्॥<br><br>7638: इत्युक्त्वा ब्राह्मणाय दैवसिकामुत्पत्तिं प्रादात्। अधिकस्याश्वसहस्रस्य मूल्यमेवादादिति॥<br><br>7639: मार्कण्डेय उवाच देवानां कथा संजाता महीतलं गत्वा महीपति शिबिमौशीनरं साध्वेनं शिबिं जिज्ञास्याम इति। एवं भो इत्युक्त्वा अग्नीन्द्रावुपतिष्ठेताम्॥<br><br>7640: अग्निः कपोतरूपेण तमभ्यधावदामिषार्थमिन्द्रः श्येनरूपेणः॥<br><br>7641: अथ कपोतो राज्ञो दिव्यासनासीनस्योत्सङ्गं न्यपतत्॥<br><br>7642: अथ पुरोहितो राजानमब्रवीत्। प्राणरक्षार्थं श्येनाद् भीतो भवन्तं प्राणार्थी प्रपद्यते॥<br><br>7643: वसु ददातु अन्तवान् पार्थिवोऽस्य निष्कृतिं कुर्याद् घोरं कपोतस्य निपातमाहुः॥<br><br>7644: अथ कपोतो राजानमब्रवीत्। प्राणरक्षार्थं श्येनाद् भीतो भवन्तं प्राणार्थी प्रपद्ये अङ्गैरङ्गानि प्राप्यार्थी मुनिर्भूत्वा प्राणांस्त्वां प्रपद्ये॥<br><br>7645: स्वाध्यायेन कर्शितं ब्रह्मचारिणं मां विद्धि। तपसा दमेन युक्तमाचार्यस्याप्रतिकूलभाषिणम्। एवं युक्तमपापं मां विद्धिा॥<br><br>7646: गदामि वेदान् विचिनोमि छन्दः सर्वे वेदा अक्षरशो मे अधीताः। न साधु दानं श्रोत्रियस्य प्रदान मा प्रादाः श्येनाय न कपोतोऽस्मि॥<br><br>7647: अथ श्येनो राजानमब्रवीत्॥<br><br>7648: पर्यायेण वसतिर्वा भवेषु सर्गे जातः पूर्वमस्मात् कपोतात्। त्वमाददानोऽथ कपोतमेनं मा त्वं राजन् विघ्नकर्ता भवेथाः॥<br><br>7649: राजोवाच केनेदृशी जातु परा हि दृष्टा वागुच्यमाना शकुनेन संस्कृता। यां वै कपोतो वदते यां च श्येन उभौ विदित्वा कथमस्तु साधु॥<br><br>7650: नास्य वर्षं वर्षति वर्षकाले नास्य बीजं रोहति काल उप्तम्। भीतं प्रपन्नं यो हि ददाति शत्रवे न त्राणं लभेत् त्राणमिच्छन् स काले॥<br><br>7651: जाता ह्रस्वा प्रजा प्रमीयते सदा न वासं पितरोऽस्य कुर्वते। भीतं प्रपन्नं यो हि ददाति शत्रवे नास्य देवाः प्रतिगृहणन्ति हव्यम्॥<br><br>7652: मोघमन्नं विन्दति चाप्रचेताः स्वर्गाल्लोकाद् भ्रश्यति शीघ्रमेव। भीतं प्रपनं यो हि ददाति शत्रवे सेन्द्रा देवाः प्रहरन्त्यस्य वज्रम्॥<br><br>7653: उक्षाणं पक्त्वा सह ओदनेन अस्मात् कपोतात् प्रति ते नयन्तु। यस्मिन् देशे स्मसेऽतीव श्येन तत्र मांसं शिबयस्ते वहन्तु॥<br><br>7654: श्येन उवाच नोक्षाणं राजन् पार्थयेयं न चान्यदस्मान्मांसमधिकं वा कपोतात्। देवैर्दत्तः सोध्यं ममैष भक्षस्तन्मे ददस्व शकुनानामभावात्॥<br><br>7655: राजोवाच उक्षाणं वेहतमनूनं नयन्तु ते पश्यन्तु पुरुषा ममैव। भयाहितस्य दायं ममान्तिकात् त्वां प्रत्याम्नायं तु त्वं ह्येन मा हिंसीः॥<br><br>7656: त्यजे प्राणान् नैव दद्यां कपोतं सौम्यो ह्ययं किं न जानासि श्येन। यथा क्लेशं मा कुरुष्वेह सौम्य नाहं कपोतमर्पयिष्ये कथंचित्॥<br><br>7657: यथा मां वै साधुवादैः प्रसन्नाः प्रशंसेयुः शिबयः कर्मणा तु। यथा श्येन प्रियमेव कुर्यां प्रशाधि मां यद् वदेस्तत् करोमि॥<br><br>7658: श्येन उवाच ऊरोदक्षिणादुत्कृत्य स्वपिशितं तावद् राजन् यावन्मांसं कपोतेन समम्। तथा तस्मात् साधु त्रातः कपोतः प्रशंसेयुश्च शिबयः कृतं च प्रियं स्यान्ममेति॥<br><br>7659: अथ दक्षिणादूरोरुत्कृत्य स्वमांसपेशीं तुलया धारयत्। गुरुतर एव कपोत आसीत्॥<br><br>7660: पुनरन्यमुच्चकर्त गुरुतर एव कपोतः। एवं सर्व समधिकृत्य शरीरं तुलायामारोपयामासा तत् तथापि गुरुतर एव कपोत आसीत्॥<br><br>7661: अथ राजा स्वयमेव तुलामारुरोह। न च व्यलीकमासीद् राज्ञ एतद् वृत्तान्तं दृष्ट्वा त्रात इत्युक्त्वा प्रालीयत श्येनोऽथ राजा अब्रवीत्॥<br><br>7662: कपोतं विद्युः शिबयस्त्वां कपोत पृच्छामि ते शकुने को नु श्येनः। नानीश्वर ईदृशं जातु कुर्यादेतं प्रश्नं भगवन् मे विचक्ष्व॥<br><br>7663: कपोत उवाच वैश्वानरोऽहं ज्वलनोधूमकेतुरथैव श्येनो वज्रहस्तः शचीपतिः। साधु ज्ञातुं त्वामृषभं सौरथेय नौ जिज्ञासया त्वत्सकाशं प्रपन्नौ॥<br><br>7664: यामेतां पेशीं मम निष्क्रयाय प्रादाद् भवानसिनोत्कृत्य राजन्। एतद् वो लक्ष्म शिवं करोमि हिरण्यवर्णं रुचिरं पुण्यगन्धम्॥<br><br>7665: एतासां प्रजानां पालयिता यशस्वी सुरर्षीणामथ सम्मतो भृशम्। एतस्मात् पार्थात् पुरुषो जनिष्यति कपोतरोमेति च तस्य नाम॥<br><br>7666: कपोतरोमाणं शिबिनौद्भिदं पुत्रं प्राप्स्यसि नृप वृषसंहननं यशोदीप्यमानं द्रष्टासि शूरमृषभं सौरथानाम्॥<br><br>7667: वैशम्पायन उवाच भूय एव महाभाग्यं कथ्यतामित्यब्रवीत् पाण्डवो मार्कण्डेयम्। अथाचष्ट मार्कण्डेयः। अष्टकस्य वैश्वामित्रेरश्वमेधे सर्वे राजानः प्रागच्छन्॥<br><br>7668: भ्रातरश्चास्य प्रतर्दनो वसुमना: शिबिरौशीनर इति। स च समाप्तयज्ञो भ्रातृभिः सह रथेन प्रायात्। ते च नारदमागच्छन्तमभिवाद्यारोहतु भवान् स्थमित्यब्रुवन्॥<br><br>7669: तांस्तथेत्युक्त्वा रथमारुरोह। अथ तेषामेकः सुरर्षि नारदमब्रवीत्। प्रसाद्य भगवन्तं किचिदिच्छेयं प्रष्टुमिति॥<br><br>7670: पृच्छेत्यब्रवीदृषिः। सोऽब्रवीदायुष्मन्तः सर्वगुणप्रमुदिताः। अथायुष्मन्तं स्वर्गस्थानं चतुर्भिर्यातव्यं स्यात् कोऽवतरेत्। अयमष्टकोऽवतरेदित्यब्रवीदृषिः॥<br><br>7671: किं कारणमित्यपृच्छत्। अथाचष्टाष्टकस्य गृहे मया उषितं स मां रथेनानुप्रावहदथापश्यमनेकानि गोसहस्राणि वर्णशो विविक्तानि तमहमपृच्छं कस्येमा गाव इति सोऽब्रवीत्। मया निसृष्टा इत्येतास्तेनैव स्वयं श्लाघति कथितेन। एषोऽवतरेदथ त्रिभिर्यातव्यं साम्प्रतं कोऽवतरेत्॥<br><br>7672: प्रतर्दन इत्यब्रवीदृषिः। तत्र किं कारणं प्रतर्दनस्यापि गृहे मयोषितं स मां रथेनानुप्रावहत्॥<br><br>7673: अथैनं ब्राह्मणोऽभिक्षेताश्वं मे ददातु भवान् निवृत्तो दास्यामीत्यब्रवीद् ब्राह्मणं त्वरितमेव दीयतामित्यब्रवीद् ब्राह्मणस्त्वरितमेव स ब्राह्मणस्यैवमुक्त्वा दक्षिणं पार्श्वमददत्॥<br><br>7674: अथान्योऽप्यश्वार्थी ब्राह्मण आगच्छत्। तथैव चैनमुक्त्वा वामपाणिमभ्यदादथ प्रायात् पुनरपि चान्योऽप्यश्वार्थी ब्राह्मण आगच्छत् त्वरितोऽथ तस्मै अपना वाम धुर्यमददत्॥<br><br>7675: अथ प्रायात् पुनरन्य आगच्छदश्वार्थी ब्राह्मणस्तमब्रवीदतियातो दास्यामि त्वरितमेव त्वरितमेव मे दीयतामित्यब्रवीद् ब्राह्मणस्तस्मै दत्त्वाचं रथधुरं गृहणता व्याहृतं ब्राह्मणानां साम्प्रतं नास्ति किंचिदिति॥<br><br>7676: य एष ददाति चासूयति च तेन व्याहतेन तथावतरेत्। अथ द्वाभ्यां यातव्यमिति कोऽवतरेत्॥<br><br>7677: वसुमना अवतरेदित्यब्रवीदृषिः॥<br><br>7678: किं कारणमित्यपृच्छदधाचष्ट नारदः। अहं परिभ्रमन् वसुमनसो गृहमुपस्थितः॥<br><br>7679: स्वस्तिवचनमासीत् पुष्परथस्य प्रयोजनेन तमहमन्वगच्छं स्वस्तिवाचितेषु ब्राह्मणेषु रथो ब्राह्मणानां दर्शितः॥<br><br>7680: तमहं रथं प्राशंसमथ राजाब्रवीद् भगवता रथः प्रशस्तः। एष भगवतो रथ इति॥<br><br>7681: अथ कदाचित् पुनरप्यहमुपस्थितः पुनरेव च रथप्रयोजनमासीत्। सम्यगयमेष भगवत इत्येवं राजाब्रवीदिति पुनरेव तृतीयं स्वस्तिवाचनं समभावयमथ राजा ब्राह्मणानां दर्शयन् मामभिप्रेक्ष्याब्रवीत्। अथो भगवता पुष्परथस्य स्वस्तिवाचनानि सुष्ठु सम्भावितानि एतेन द्रोहवचनेनावतरेत्॥<br><br>7682: अथैकेन यातव्यं स्यात् कोऽवतरेत् पुनर्नारद आह शिबिर्यायादहमवतरेयमत्र किं कारणमित्यब्रवीत्। असावहं शिबिना समो नास्मि यतो ब्राह्मणः कश्चिदेनमब्रवीत्। । १६ शिबे अन्नार्यस्मीति तमब्रवीच्छिबिः कि क्रियतामाज्ञापयतु भवानिति॥<br><br>7683: अथैनं ब्राह्मणोऽब्रवीद् य एष ते पुत्रो बृहद्गर्भो नाम एष प्रमातव्य इति तमेनं संस्कुरु अन्नं चोपपादय ततोऽहं प्रतीक्ष्य इति। ततः पुत्रं प्रमाथ्य संस्कृत्य विधिना साधयित्वा पाश्यामर्पयित्वा शिरसा प्रतिगृह्य ब्राह्मणममृगयत्॥<br><br>7684: अथास्य मृगयमाणस्य कश्चिदाचष्ट एष ते ब्राह्मणो नगरं प्रविश्य दहति ते गृहं कोशागारमायुधागारं स्त्र्यगारमश्वशालां हस्तिशालां च क्रुद्ध इति॥<br><br>7685: अथ शिबिस्तथैवाविकृतमुखवर्णो नगरं प्रविश्य ब्राह्मणं तमब्रवीत् सिद्धं भगवन्नन्नमिति ब्राह्मणो न किंचिद् व्याजहार विस्मयादधोमुखश्चासीत्॥<br><br>7686: ततः प्रासादयद् ब्राह्मणं भगवन् भुज्यतामिति। मुहूर्तादुद्वीक्ष्य शिविमब्रवीत्॥<br><br>7687: त्वमेवैतदशानेति तत्राह तथेति शिबिस्तथैवाविमना महित्वा कपालमभ्युद्धार्य भोक्तुमैच्छत्॥<br><br>7688: अथास्य ब्राह्मणो हस्तमगृहणात्। अब्रवीचैनं जितक्रोधोऽसि न ते किञ्चिदपरित्याज्यं ब्राह्मणार्थे ब्राह्मणोऽपि तं महाभागं सभाजयत्॥<br><br>7689: स झुद्वीक्षमाणः पुत्रमपश्यदग्रे तिष्ठन्तं देवकुमारमिव पुण्यगन्धान्वितमलङ्कृतं सर्वं तमर्थं विधाय ब्राह्मणोऽन्तरधीयत॥<br><br>7690: तस्य राजर्षेर्विधाता तेनैव वेषेण परीक्षार्थमागत इति तस्मिन्नन्तर्हिते अमात्या राजानमुचूः। किं प्रेप्सुना भवता इदमेवं जानता कृतमिति॥<br><br>7691: शिविरुवाच नैवाहमेतद् यशसे ददानि न चार्थहेतोर्न च भोगतृष्णया। पापैरनासेवित एष मार्ग इत्येवमेतत् सकलं करोमि॥<br><br>7692: सद्भिः सदाध्यासितं तु प्रशस्तं तस्मात् प्रशस्तं श्रयते मतिमें। एतन्महाभाग्यवरं शिबेस्तु तस्मादहं वेद यथावदेतत्॥<br><br>7693: वैशम्पायन उवाच मार्कण्डेयमृषयः पाण्डवाः पर्यपृच्छन्नस्ति कश्चिद् भवतश्चिरजाततर इति॥<br><br>7694: स तानुवाचास्ति खलु राजर्षिरिन्द्रद्युम्नो नाम क्षीणपुण्यस्त्रिदिवात् प्रच्युतः कीर्तिस्ते व्युच्छिन्नेति स मामुपातिष्ठदथ प्रत्यभिजानाति मां भवानिति॥<br><br>7695: तमहमब्रुवं कार्यचेष्टाकुलत्वान्न वयं वासायनिका ग्रामैकरात्रवासिनो प्रत्यभिजानीमोऽप्यात्मनोऽर्थानामनुष्ठानं न शरीरोपतापेनात्मनः समारभामो ऽर्थानामनुष्ठानम्॥<br><br>7696: अस्ति खलु हिमवति प्रावारको नामोलूकः प्रतिवसति। स मत्तश्चिरजातो भवन्तं यदि जानीयादितः प्रकृष्टे चाध्वनि हिमवांस्तत्रासौ प्रतिवसतीति॥<br><br>7697: ततः स मामश्वो भूत्वा तत्रावहद् यत्र बभूवोलूकः। अथैनं स राजा पप्रच्छ प्रतिजानाति मां भवानिति॥<br><br>7698: स मुहूर्तमिव ध्यात्वाब्रवीदेनं नाभिजानामि भवन्तमिति स एवमुक्त इन्द्रद्युम्नः पुनस्तमुलूकमब्रवीद् राजर्षिः॥<br><br>7699: अथास्ति कश्चिद् भवतः सकाशाच्चिरजात इति स एवमुक्तोऽब्रवीदस्ति खल्विन्द्रद्युम्नं नाम सरस्तस्मिन् नाडीजलो नाम बकः प्रतिवसति सोऽस्मत्तश्चिरजाततरस्तं पृच्छेति तत इन्द्रद्युम्नो मां चोलूकमादाय तत् सरोऽगच्छद् यत्रासौ नाडीजचो नाम बको बभूव॥<br><br>7700: सोऽस्माभिः पृष्टो भवानिममिन्द्रद्युम्नं राजानमभिजानातीति एवं मुहूर्त ध्यात्वाब्रवीनाभिजानाम्यहमिन्द्रद्युम्नं राजानमिति। ततः सोऽस्माभिः पृष्टः कश्चिद् भवतोऽन्यश्चिरजाततरोऽस्तीति। स नोऽब्रवीदस्ति खल्वस्मिन्नेव सरस्यकूपारो नाम कच्छपः प्रतिवसति। स मत्तश्चिरजाततरः। स यदि कथंचिदभिजानीयादिम राजानं तमकूपारं पृच्छध्वमिति॥<br><br>7701: ततः स बकस्तमकूपारं कच्छपं विज्ञापयामास। अस्माकमभिप्रेतं भवन्तं किञ्चिदर्थमभिप्रष्टुं साध्वागम्यतां तावदिति तच्छ्रुत्वा कच्छपस्तस्मात् सरस उत्थायाभ्यगच्छद् यत्र तिष्ठामो वयं तस्य सरसस्तीरे आगतं चैनं वयमपृच्छाम भवानिन्द्रद्युम्नं राजानमभिजानातीति॥<br><br>7702: न स मुहूर्तं ध्यात्वा बाष्पसम्पूर्णनयन उद्विग्नहृदयो वेपमानो विसंज्ञकल्पः प्राञ्जलिरब्रवीत्। किमहमेनं प्रत्यभिज्ञास्यामीह ह्यनेन सहस्रकृत्वश्चितिषु यूपा आहिताः॥<br><br>7703: सरचेदमस्य दक्षिणाभिर्दत्ताभिगोभिरतिक्रममाणाभिः कृतम्। अत्र चाहं प्रतिवसामीति॥<br><br>7704: अथैतत् सकलं कच्छपेनोदाहृतं श्रुत्वा तदनन्तरं देवलोकाद् देवरथः प्रादुरासीद् वाचश्चाश्रूयन्तेन्द्रद्युम्नं प्रति प्रस्तुतस्ते स्वर्गो स्वर्गो यथोचितं स्थानं प्रतिपद्यस्व कीर्तिमानस्यव्यग्रो याहीति॥<br><br>7705: भवन्ति चात्र श्लोकाःदिवं स्पृशति भूमिं च शब्दः पुण्यस्य कर्मणः। यावत् स शब्दो भवति तावत् पुरुष उच्यते॥<br><br>7706: अकीर्तिः कीर्त्यते लोके यस्य भूतस्य कस्यचित्। स पतत्यधमाँल्लोकान् यावच्छब्दः प्रकीर्त्यते॥<br><br>7707: दनन्ताय नरः सदा। विहाय चित्तं पापिष्ठं धर्ममेव समाश्रयेत्॥<br><br>7708: इत्येतच्छ्रुत्वा स राजाब्रवीत् तिष्ठ तावद् यावदिमौ वृद्धौ यथास्थानं प्रतिपादयामीति॥<br><br>7709: स मां प्रावारकर्णं चोलूकं यथोचिते स्थाने प्रतिपाद्य तेनैव यानेन संस्थितो यथोचितं स्थानं प्रतिपेदे। तन्मयानुभूतं चिरजीविनेदृशमिति पाण्डवानुवाच मार्कण्डेयः॥<br><br>7710: पाण्डवाश्चोचुः साधु शोभनं भवता कृतं राजानमिन्द्रद्युम्नं स्वर्गलोकाच्च्युतं स्वे स्थाने प्रतिपादयतेत्यथैतानब्रवीदसौ ननु देवकीपुत्रेणापि कृष्णेन कृष्णेन नरके मज्जामानो राजर्षिर्तृगस्तस्मात् कृच्छ्रात् पुनः समुद्धृत्य स्वर्ग प्रापित इति॥<br><br>7711: वैशम्पायन उवाच श्रुत्वा स राजा राजर्षेरिन्द्रद्युम्नस्य तत् तदा। मार्कण्डेयान्महाभागात् स्वर्गस्य प्रतिपादनम्॥<br><br>7712: युधिष्ठिरो महाराज पुनः पप्रच्छ तं मुनिम्। कीदृशीषु ह्यवस्थासु दत्त्वा दानं महामुने॥<br><br>7713: इन्द्रलोकं त्वनुभवेत् पुरुषस्तद् द्रवीहि मे। गार्हस्थ्येऽप्यथवा बाल्ये यौवने स्थविरेऽपि वा। यथा फलं समश्याति तथा त्वं कथयस्व मे॥<br><br>7714: मार्कण्डेय उवाच वृथा जन्मानि चत्वारि वृथा दानानि षोडश। वृथा जन्म ह्यपुत्रस्य ये च धर्मबहिष्कृताः॥<br><br>7715: परपाकेषु येऽश्नन्ति आत्मार्थं च पचेत् तु यः। पर्यश्नन्ति वृथा ये च तदसत्यं प्रकीर्त्यते। ५॥<br><br>7716: आरूढपतिते दत्तमन्यायोपहृतं च यत्। व्यर्थंतु पतिते दानं ब्राह्मणे तस्करे तथा॥<br><br>7717: गुरौ चानृतिके पापे कृतघ्ने ग्रामयाजके। वेदविक्रयिणे दत्तं तथा वृषलयाजके॥<br><br>7718: ब्रह्मबन्धुषु यद् दत्तं यद् दत्तं वृषलीपतौ। स्त्रीजनेषु च यद् दत्तं व्यालग्राहे तथैव च॥<br><br>7719: परिचारकेषु यद् दत्तं वृथा दानानि षोडश। तमोवृतस्तु यो दद्याद् भयात् क्रोधात् तथैव च। ॥<br><br>7720: भुङ्क्ते च दानं तत् सर्वं गर्भस्थस्तु नरः सदा। ददद् दानं द्विजातिभ्यो वृद्धभावेन मानवः॥<br><br>7721: तस्मात् सर्वास्ववस्थासु सर्वदानानि पार्थिव दातव्यानि द्विजातिभ्यः स्वर्गमार्गजिगीषया॥<br><br>7722: युधिष्ठिर उवाच चातुर्वर्ण्यस्य सर्वस्य वर्तमानाः प्रतिग्रहे। केन विप्रा विशेषेण तारयन्ति तरन्ति च॥<br><br>7723: मार्कण्डेय उवाच जपैर्मन्त्रैश्च होमैश्च स्वाध्यायाध्ययनेन च। नावं वेदमयीं कृत्वा तारयन्ति तरन्ति च॥<br><br>7724: ब्राह्मणांस्तोषयेद् यस्तु तुष्यन्ते तस्य देवताः। वचनाच्चापि विप्राणां स्वर्गलोकमवाप्नुयात्॥<br><br>7725: पितृदैवतपूजाभिर्ब्राह्मणाभ्यर्चनेन च। अनन्तं पुण्यलोकं तु गन्तासि त्वं न संशयः॥<br><br>7726: श्लेष्मादिभिर्व्याप्ततनुम्रियमाणो विचेतनः। ब्राह्मणा एव सम्पूज्याः पुण्यं स्वर्गमभीप्सता। १६। । श्राद्धकाले तु यत्नेन भोक्तव्या ह्यजुगुप्सिताः। दुर्वर्णः कुनखी कुष्ठी मायावी कुण्डगोलकौ॥<br><br>7727: वर्जनीयाः प्रयलेन काण्डपृष्ठाश्च देहिनः। जुगुप्सितं हि यच्छ्राद्धं दहत्यग्निरिवेन्धनम्॥<br><br>7728: ये ये श्राद्धे न युज्यन्ते मूकान्धबधिरादयः। तेऽपि सर्वे नियोक्तव्या मिश्रिता वेदपारगैः॥<br><br>7729: प्रतिग्रहश्च वै देयः शृणु यस्य युधिष्ठिर। प्रदातारं तथाऽऽत्मानं यस्तारयति शक्तिमान्॥<br><br>7730: तस्मिन् देयं द्विजे दानं सर्वागमविजानता। प्रदातारं यथाऽऽत्मानं तारयेद् यः स शक्तिमान्॥<br><br>7731: न तथा हविषो होमैन पुष्पैर्नानुलेपनैः। अग्नयः पार्थ तुष्यन्ति यथा ह्यतिथिभोजने॥<br><br>7732: तस्मात् त्वं सर्वयत्नेन यतस्वातिथिभोजने। पादोदकं पादघृतं दीपमन्नं प्रतिश्रयम्॥<br><br>7733: प्रयच्छन्ति तु ये राजन् नोपसर्पन्ति ते यमम्। देवमाल्यापनयनं द्विजोच्छिष्टावमार्जनम्॥<br><br>7734: आकल्प: परिचर्या च गात्रसंवाहनानि च। अत्रैकैकं नृपश्रेष्ठ गोदानाद्ध्यतिरिच्यते॥<br><br>7735: कपिलायाः प्रदानात् तु मुच्यते नात्र संशयः। तस्मादलंकृतां दद्यात् कपिलां तु द्विजातये॥<br><br>7736: श्रोत्रियाय दरिद्राय गृहस्थायाग्निहोत्रिणे। पुत्रदाराभिभूताय तथा ह्यनुपकारिणे॥<br><br>7737: एवंविधेषु दातव्या न समृद्धेषु भारत। को गुणो भरतश्रेष्ठ समृद्धेष्वभिवर्जितम्॥<br><br>7738: एकस्यैका प्रदातव्या न बहूनां कदाचन। सा गौर्विक्रयमापन्ना हन्यात् त्रिपुरुषं कुलम्॥<br><br>7739: न तारयति दातारं ब्राह्मणं नैव नैव तु। सुवर्णस्य विशुद्धस्य सुवर्णं यः प्रयच्छति॥<br><br>7740: सुवर्णानां शतं तेन दत्तं भवति शाश्वतम्। अनड्वाहं तु यो दद्याद् बलवन्तं धुरंधरम्॥<br><br>7741: स लिस्तरति दुर्गाणि स्वर्गलोकं च गच्छति। वसुन्धरां तु यो दद्याद् द्विजाय विदुरात्मने। ॥<br><br>7742: दातारं ह्यनुगच्छन्ति सर्वे कामाभिवाञ्छिताः। पृच्छन्ति चात्र दातारं वदन्ति पुरुषा भुवि॥<br><br>7743: अध्वनि क्षीणगात्राश्च पांसुपादावगुण्ठिताः। तेषामेव श्रमार्तानां यो ह्यन्नं कथयेद् बुधः॥<br><br>7744: अन्नदातृसमः सोऽपि कीयंते नात्र संशयः। तस्मात् त्वं सर्वदानानि हित्वान्नं सम्प्रयच्छ हा॥<br><br>7745: न हीदृशं पुण्यफलं विचित्रमिह विद्यते। यथाशक्ति च यो दद्यादन्नं विप्रेषु संस्कृतम्॥<br><br>7746: स तेन कर्मणाऽऽमोति प्रजापतिसलोकताम्। अन्नमेव विशिष्टं हि तस्मात् परतरं न च॥<br><br>7747: अन्नं प्रजापतिश्चोक्तः स च संवत्सरो मतः। संवत्सरस्तु यज्ञोऽसौ सर्वं यज्ञे प्रतिष्ठितम्॥<br><br>7748: तस्मात् सर्वाणि भूतानि स्थावराणि चराणि च। तस्मादन्नं विशिष्टं हि सर्वेभ्य इति विश्रुतम्॥<br><br>7749: येषां तटाकानि महोदकानि वाप्यश्च कूपाश्च प्रतिश्रयाश्च। अन्नस्य दानं मधुरा च वाणी यमस्य ते निर्वचना भवन्ति॥<br><br>7750: धान्यं श्रमेणार्जितवित्तसंचितं विप्रे सुशीले च प्रयच्छते यः। वसुन्धरा तस्य भवेत् सुतुष्टा धारां वसूनां प्रतिमुञ्चतीव॥<br><br>7751: अन्नदाः प्रथमं यान्ति सत्यवाक् तदनन्तरम्। अयाचितप्रदाता च समं यान्ति त्रयो जनाः॥<br><br>7752: वैशम्पायन उवाच कौतूहलसमुत्पन्नः पर्यपृच्छद् युधिष्ठिरः। मार्कण्डेयं महात्मानं पुनरेव सहानुजः॥<br><br>7753: यमलोकस्य चाध्वानमन्तरं मानुषस्य च। कीदृशं किम्प्रमाणं वा कथं वा तन्महामुने। तरन्ति पुरुषाश्चैव केनोपायेन शंस मे॥<br><br>7754: मार्कण्डेय उवाच सर्वगुह्यतमं प्रश्न पवित्रमृषिसंस्तुतम्। कथयिष्यामि ते राजन् धर्म्य धर्मभृतां वर॥<br><br>7755: षडशीतिसहस्राणि योजनानां नराधिप। यमलोकस्य चाध्वानमन्तरं मानुषस्य च॥<br><br>7756: आकाशं तदपानीयं घोरं कान्तारदर्शनम्। न तत्र वृक्षच्छाया वा पानीयं केतनानि च॥<br><br>7757: विश्रमेद् यत्र वै श्रान्तः पुरुषोऽध्वनि कर्शितः। नीयते यमदूतैस्तु यमस्याज्ञाकरैर्बलात्॥<br><br>7758: नराः स्त्रियस्तथैवान्ये पृथिव्यां जीवसंज्ञिताः। ब्राह्मणेभ्यः प्रदानानि नानारूपाणि पार्थिव॥<br><br>7759: हयादीनां प्रकृष्टानि तेऽध्वानं यान्ति वै नराः। संनिवार्यातपं यान्ति छत्रेणैव हि छत्रदाः॥<br><br>7760: तृप्ताश्चैवान्नदातारो ह्यतृप्ताश्चाप्यनन्नदाः। वस्त्रिणो वस्त्रदा यान्ति अवस्त्रा यान्त्यवस्त्रदाः॥<br><br>7761: हिरण्यदाः सुखं यान्ति पुरुषास्त्वभ्यलंकृताः। भूमिदास्तु सुखं यान्ति सर्वैः कामैः सुतर्पिताः॥<br><br>7762: यान्ति चैवापरिक्लिष्टा नराः सस्यप्रदायकाः। नराः सुखतरं यान्ति विमानेषु गृहप्रदाः॥<br><br>7763: पानीयदा ह्यतृषिताः प्रहृष्टमनसो नराः। पन्थानं द्योतयन्तश्च यान्ति दीपप्रदाः सुखम्॥<br><br>7764: गोप्रदास्तु सुखं यान्ति निर्मुक्ताः सर्वपातकैः। विमानैर्हससंयुक्तैर्यान्ति मासोपवासिनः॥<br><br>7765: तथा बर्हिप्रयुक्तैश्च षष्ठरात्रोपवासिनः। त्रिरात्रं क्षपते यस्तु एकभक्तेन पाण्डव॥<br><br>7766: अन्तरा चैव नाश्नाति तस्य लोका ह्यनामयाः। पानीयस्य गुणा दिव्याः प्रेतलोकसुखावहाः॥<br><br>7767: तत्र पुष्पोदका नाम नदी तेषां विधीयते। शीतलं सलिलं तत्र पिबन्ति ह्यमृतोपमम्॥<br><br>7768: ये च दुष्कृतकर्माणः पूयं तेषां विधीयते। एवं नदी महाराज सर्वकामप्रदा हि सा॥<br><br>7769: तस्मात् त्वमपि राजेन्द्र पूजयनान् यथाविधि। अध्वनि क्षीणगात्रश्च पथि पांसुसमन्वितः॥<br><br>7770: पृच्छते ह्यन्नदातारं गृहमायाति चाशया। तं पूजयाथ यत्नेन सोऽतिथिर्ब्राह्मणश्च सः॥<br><br>7771: तं यान्तमनुगच्छन्ति देवाः सर्वे सवासवाः। तस्मिन् सम्पूजिते प्रीता निराशा यान्त्यपूजिते॥<br><br>7772: तस्मात् त्वमपि राजेन्द्र पूजयैनं यथाविधि। एतत् ते शतशः प्रोक्तं किं भूयः श्रोतुमिच्छसि॥<br><br>7773: युधिष्ठिर उवाच पुनः पुनरहं श्रोतुं कथां धर्मसमाश्रयाम्। पुण्यामिच्छामि धर्मज्ञ कथ्यमानां त्वया विभो॥<br><br>7774: मार्कण्डेय उवाच धर्मान्तरं प्रति कथां कथ्यमानां मया नृप। सर्वपापहरां नित्यं शृणुष्वावहितो मम॥<br><br>7775: कपिलायां तु दत्तायां यत् फलं ज्येष्ठपुष्करे। तत् फलं भरतश्रेष्ठ विप्राणां पादधावने॥<br><br>7776: द्विजपादोदकक्लिन्ना यावत् तिष्ठति मेदिनी। तावत् पुष्करपर्णेन पिबन्ति पितरो जलम्॥<br><br>7777: स्वागतेनाग्नयस्तृप्ता आसनेन शतक्रतुः। पितरः पादशौचेन अन्नाद्येन प्रजापतिः॥<br><br>7778: यावद् वत्सस्य वै पादौ शिरश्चैव प्रदृश्यते। तस्मिन् काले प्रदातव्या प्रयत्नेनान्तरात्मना॥<br><br>7779: अन्तरिक्षगतो वत्सो यावद् योन्यां प्रदृश्यते। तावद् गौ पृथिवी ज्ञेया यावद् गर्भं न मुञ्चति॥<br><br>7780: यावन्ति तस्या रोमाणि वत्सस्य च युधिष्ठिर। तावद् युगसहस्राणि स्वर्गलोके महीयते॥<br><br>7781: सुवर्णनासां यः कृत्वा सुखुरां कृष्णधेनुकाम्। तिलैः प्रच्छादितां दद्यात् सर्वरत्नैरलंकृताम्॥<br><br>7782: प्रतिग्रहं गृहीत्वा यः पुनर्ददति साधवे। फलानां फलमश्नाति तदा दत्त्वा च भारत॥<br><br>7783: ससमुद्रगुहा तेन सशैलवनकानना। चतुरन्ता भवेद् दत्त पृथिवी नात्र संशयः॥<br><br>7784: अन्तर्जानुशयो यस्तु भुङ्क्ते संसक्तभाजनः। यो द्विजः शब्दरहितं स क्षमस्तारणाय वै॥<br><br>7785: अपानपा न गदितास्तथान्ये ये द्विजातयः। जपन्ति संहितां सम्यक् ते नित्यं तारणक्षमाः॥<br><br>7786: हव्यं कव्यं च यत् किंचित् सर्वं तच्छ्रोत्रियोऽर्हति। दत्तं हि श्रोत्रिये साधौ ज्वलितेऽग्नौ यथा हुतम्॥<br><br>7787: मन्युप्रहरणा विप्रा न विप्राः शस्त्रयोधिनः। निहन्युर्मन्युना विप्रा वज्रपाणिरिवासुरान्॥<br><br>7788: धर्माश्रितेयं त कथा कथितेयं तवानघ। यां श्रुत्वा मुनयः प्रीता नैमिषारण्यवासिनः॥<br><br>7789: वीतशोकभयक्रोधा विपाप्मानस्तथैव च। श्रुत्वेमां तु कथां राजन् न भवन्तीह मानवाः॥<br><br>7790: युधिष्ठिर उवाच किं तच्छौचं भवेद् येन विप्रः शुद्धः सदा भवेत्। तदिच्छामि महाप्राज्ञ श्रोतुं धर्मभृतां वर॥<br><br>7791: मार्कण्डेय उवाच वाक् शौचं कर्मशौचं च यच्च शौचं जलात्मकम्। त्रिभिः शौचैरुपेतो यः स स्वर्गी नात्र संशयः॥<br><br>7792: सायं प्रातश्च संध्यां यो ब्राह्मणोऽभ्युपसेवते। प्रजपन् पावनी देवीं गायत्री वेदमातरम्॥<br><br>7793: स तया पावितो देव्या ब्राह्मणो नष्टकिल्बिषः। न सीदेत् प्रतिगृहणनो महीमपि ससागराम्॥<br><br>7794: ये चास्य दारुणाः केचिद् ग्रहाः सूर्यादयो दिवि। ते चास्य सौम्या जायन्ते शिवाः शिवतराः सदा॥<br><br>7795: चैनं दारुणाः पिशिताशनाः। घोररूपा महाकाया धर्षयन्ति द्विजोत्तमम्॥<br><br>7796: नाध्यापनाद् याजनाद् वा अन्यस्माद् वा प्रतिग्रहात्। दोषो भवति विप्राणां ज्वलिताग्निसमा द्विजाः॥<br><br>7797: सर्वे नानुगतं दुर्वेदा वा सुवेदा वा प्राकृताः संस्कृतास्तथा। ब्राह्मणा नावमन्तव्या भस्मच्छन्ना इवाग्नयः॥<br><br>7798: यथा श्मशाने दीप्तौजाः पावको नैव दुष्यति। एवं विद्वानविद्वान् वा ब्राह्मणो दैवतं महत्॥<br><br>7799: प्राकारैश्च पुरद्वारैः प्रासादैश्च पृथग्विधैः। नगराणि न शोभन्ते हीनानि ब्राह्मणोत्तमैः॥<br><br>7800: वेदाढ्या वृत्तसम्पन्ना ज्ञानवन्तस्तपस्विनः। यत्र तिष्ठति वै विप्रास्तन्नाम नगरं नृप॥<br><br>7801: व्रजे वाप्यथवारण्ये यत्र सन्ति बहुश्रुताः। तत् तन्नगरमित्याहुः पार्थ तीर्थं च तद् भवेत्॥<br><br>7802: रक्षितारं च राजानं ब्राह्मणं च तपस्विनम्। अभिगम्याभिपूज्याथ सद्यः पापात् प्रमुच्यते॥<br><br>7803: पुण्यतीर्थाभिषेकं च पवित्राणां च कीर्तनम्। सद्भिः सम्भाषणं चैव प्रशस्तं कीर्त्यते बुधैः॥<br><br>7804: साधुसङ्गमपूतेन वाक्सुभाषितवारिणा। पवित्रीकृतमात्मानं सन्तो मन्यन्ति नित्यशः॥<br><br>7805: त्रिदण्डधारणं मौनं जटाभारोऽथ मुण्डनम्। वल्कलाजिन संवेष्टं व्रतचर्याभिषेचनम्॥<br><br>7806: अग्निहोत्रं वने वासः शरीरपरिशोषणम्। सर्वाण्येतानि मिथ्या स्युर्यदि भावो न निर्मलः॥<br><br>7807: न दुष्करमनाशित्वं सुकर ह्यशनं विना। विशुद्धिं चक्षुरादीनां षण्णामिन्द्रियगामिनाम्॥<br><br>7808: विकारि तेषां राजेन्द्र सुदुष्करकरं मनः। ये पापानि न कुर्वन्ति मनोवाक्कर्मबुद्धिभिः। ते तपन्ति महात्मानो न शरीरस्य शोषणम्॥<br><br>7809: न ज्ञातिभ्यो दया यस्य शुक्लदेहोऽविकल्मषः। हिंसा सा तपसस्तस्य नानाशित्वं तपः स्मृतम्॥<br><br>7810: तिष्ठन् गृहे चैव मुनिर्नित्यं शुचिरलंकृतः। यावज्जीवं दयावांश्च सर्वपापैः प्रमुच्यते॥<br><br>7811: न हि पापानि कर्माणि शुद्ध्यन्त्यनशनादिभिः। सीदत्यनशनादेव मांसशोणितलेपनः॥<br><br>7812: अज्ञातं कर्म कृत्वा च क्लेशो नान्यत् प्रहीयते। नाग्निर्दहति कर्माणि भावशून्यस्य देहिनः॥<br><br>7813: पुण्यादेव प्रव्रजन्ति शुद्ध्यन्त्यनशनानि च। न मूलफलभक्षित्वान्न मौनान्नानिलाशनात्॥<br><br>7814: शिरसो मुण्डनाद् वापि न स्थानकुटिकासनात्। न जटाधारणाद् वापि न तु स्थण्डिलशय्यया॥<br><br>7815: नित्यं ह्यनशनाद् वापि नाग्निशुश्रूषणादपि। न चोदकप्रवेशेन न च क्षमाशयनादपि॥<br><br>7816: ज्ञानेन कर्मणा वापि जरामरणमेव च। व्याधयश्च प्रहीयन्ते प्राप्यते चोत्तमं पदम्॥<br><br>7817: बीजानि ह्यग्निदग्धानि न रोहन्ति पुनर्यथा। ज्ञानदग्धैस्तथा क्लेशैर्नात्मा संयुज्यते पुनः॥<br><br>7818: आत्मना विप्रहीणानि काष्ठकुड्योपमानि च। विनश्यन्ति न संदेहः फेनानीव महार्णवे॥<br><br>7819: आत्मानं विन्दते येन सर्वभूतगुहाशयम्। श्लोकेन यदि वार्धेन क्षीणं तस्य प्रयोजनम्॥<br><br>7820: व्यक्षरादभिसंधाय केचिच्छ्लोकपदाङ्कितैः। शतैरन्यैः सहस्रश्च प्रत्ययो मोक्षलक्षणम्॥<br><br>7821: नायं लोकोऽस्ति न परो न सुखं संशयात्मनः। ऊचुर्ज्ञानविदो वृद्धाः प्रत्ययो मोक्षलक्षणम्॥<br><br>7822: विदितार्थस्तु वेदानां परिवेद प्रयोजनम्। उद्विजेत् स तु वेदेभ्यो दावाग्नेरिव मानवः॥<br><br>7823: शुष्कं तर्कं परित्यज्य आश्रयस्व श्रुतिं स्मृतिम्। एकाक्षराभिसम्बद्धं तत्त्वं हेतुभिरिच्छसि। बुद्धिर्न तस्य सिद्ध्येत साधनस्य विपर्ययात्॥<br><br>7824: वेदपूर्वं वेदितव्यं प्रयत्नात् तद् वै वेदस्तस्य वेदः शरीरम्। वेदस्तत्त्वं तत्समासोपलब्धौ क्लीबस्त्वात्मा तत् स वेद्यस्य वेद्यम्॥<br><br>7825: वेदोक्तमायुर्देवानामाशिषश्चैव कर्मणाम्। फलत्यनुयुगं लोके प्रभावश्च शरीरिणाम्॥<br><br>7826: इन्द्रियाणां प्रसादेन तदेतत् परिवर्जयेत्। तस्मादनशनं दिव्यं निरुद्धेन्द्रियगोचरम्॥<br><br>7827: तपसा स्वर्गगमनं भोगो दानेन जायते। ज्ञानेन मोक्षो विज्ञेयस्तीर्थस्नानादधक्षयः॥<br><br>7828: वैशम्पायन उवाच एवमुक्तस्तु राजेन्द्र प्रत्युवाच महायशाः। भगवन् श्रोतुमिच्छामि प्रधानविधिमुत्तमम्॥<br><br>7829: मार्कण्डेय उवाच यत् त्वमिच्छसि राजेन्द्र दानधर्मं युधिष्ठिर। इष्टं चेदं सदा मह्यं राजन् गौरवतस्तथा॥<br><br>7830: शृणु दानरहस्यानि श्रुतिस्मृत्युदितानि च। छायायां करिणः श्राद्धं तत् कर्णपरिवीजिते। दश कल्पायुतानीह न क्षीयेत युधिष्ठिर॥<br><br>7831: जीवनाय समाक्लिन्नं वसु दत्त्वा महीयते। वैश्यं तु वासयेद् यस्तु सर्वयज्ञैः स इष्टवान्॥<br><br>7832: प्रतिस्रोतश्चित्रवाहाः पर्जन्योऽन्नानुसंचरन्। महाधुरि यथा नावा महापापैः प्रमुच्यते॥<br><br>7833: विप्लवे विप्रदत्तानि दधिमस्त्वक्षयाणि च। पर्वसु द्विगुणं दानमृतौ दशगुणं भवेत्॥<br><br>7834: अयने विषुवे चैव षडशीतिमुखेषु च। चन्द्रसूर्योपरागे च दत्तमक्षयमुच्यते॥<br><br>7835: ऋतुषु दशगुणं वदन्ति दत्तं शतगुणमृत्वयनादिषु ध्रुवम्। र्विषुवति चाक्षयमश्नुते फलम्॥<br><br>7836: नाभूमिदो भूमिमश्नाति राजन् नायानदो यानमारुह्य याति। यान् यान् कामान् ब्राह्मणेभ्यो ददाति तांस्तान् कामान् जायमानः स भुङ्क्ते॥<br><br>7837: अग्नेरपत्यं प्रथमं सुवर्ण भूवैष्णवी सूर्यसुताश्च गावः। लोकास्त्रयस्तेन भवन्ति दत्ता यः काञ्चनं गाश्च महीं च दद्यात्॥<br><br>7838: परं हि दानान्न बभूव शाश्वत्तं भव्यं त्रिलोके भवते कुतः पुनः। तस्मात् प्रधानं परमं हि दानं वदन्ति लोकेषु विशिष्टबुद्धयः॥<br><br>7839: वैशम्पायन उवाच श्रुत्वा तु राजा राजर्षेरिन्द्रद्युम्नस्य तत् तथा। मार्कण्डेयान्महाभागात् स्वर्गस्य प्रतिपादनम्॥<br><br>7840: युधिष्ठिरो महाराज पप्रच्छ भरतर्षभ। मार्कण्डेयं तपोवृद्धं दीर्घायुषमकल्मषम्॥<br><br>7841: विदितास्तव धर्मज्ञ देवदानवराक्षसाः। राजवंशाश्च विविधा ऋषिवंशाश्च शाश्वतः॥<br><br>7842: न तेऽस्त्यविदितं किञ्चिदस्मॅिल्लोके द्विजोत्तम् कथां वेत्सि मुने दिव्यां मनुष्योरगरक्षसाम्॥<br><br>7843: देवगन्धर्वयक्षाणां किन्नराप्सरसां तथा। इदमिच्छाम्यहं श्रोतुं तत्त्वेन द्विजसत्तम॥<br><br>7844: कुवलाश्व इति ख्यात इक्ष्वाकुरपराजितः। कथं नामविपर्यासाद् धुन्धुमारत्वमागतः॥<br><br>7845: एतदिच्छामि तत्त्वेन ज्ञातुं भार्गवसत्तम। विपर्यस्तं यथा नाम कुवलाश्वस्य धीमतः॥<br><br>7846: वैशम्पायन उवाच युधिष्ठिरेणैवमुक्तो मार्कण्डेयो महामुनिः। धौन्धुमारमुपाख्यानं कथयामास भारत॥<br><br>7847: मार्कण्डेय उवाच हन्त ते कथयिष्यामि शृणु राजन् युधिष्ठिर। धर्मिष्ठमिदमाख्यानं धुन्धुमारस्य तच्छृणु॥<br><br>7848: यथा स राजा इक्ष्वाकुः कुवलाश्वो महीपतिः। धुन्धुमारत्वमगमत् तच्छृणुष्व महीपते॥<br><br>7849: महर्षिर्विश्रुतस्तात उत्तङ्क इति भारत। मरुधन्वसु रम्येषु आश्रमस्तस्य कौरव॥<br><br>7850: उत्तङ्कस्तु महाराज तपोऽतप्यत् सुदुश्चरम्। आरिराधयिषुर्विष्णुं बहून् वर्षगणान् विभुः॥<br><br>7851: तस्य प्रीतः स भगवान् साक्षाद् दर्शनमेयिवान्। दृष्ट्वैव चर्षिः प्रह्वस्तं तुष्टाव विविधैः स्तवैः॥<br><br>7852: उत्तङ्कं उवाच त्वया देवा प्रजाः सर्वाः ससुरासुरमानवाः। स्थावराणि च भूतानि जङ्गमानि तथैव च। ॥<br><br>7853: ब्रह्म वेदाश्च वेद्यं च त्वया सृष्टं महाद्युते। शिरस्ते गगनं देव नेत्रे शशिदिवाकरौ॥<br><br>7854: निःश्वासः पवनश्चापि तेजोऽग्निश्च तवाच्युत। बाहवस्ते दिशः सर्वाः कुक्षिश्चापि महार्णवः॥<br><br>7855: ऊरू ते पर्वता देव खं नाभिर्मधुसूदन। पादौ ते पृथिवी देवी रोमाण्योषधयस्तथा॥<br><br>7856: इन्द्रसोमाग्निवरुणा देवासुरमहोरगाः। प्रह्वास्त्वामुपतिष्ठन्ति स्तुवन्तो विविधैः स्तवैः॥<br><br>7857: त्वया व्याप्तानि सर्वाणि भूतानि भुवनेश्वर। योगिनः सुमहावीर्याः स्तुवन्ति त्वां महर्षयः॥<br><br>7858: त्वयि तुष्टे जगत् स्वास्थ्यं त्वयि क्रुद्ध महद् भयम्। भयानामपनेतासि त्वमेकः पुरुषोत्तम। ॥<br><br>7859: देवानां मानुषाणां च सर्वभूतसुखावहः। त्रिभिर्विक्रमणैर्देव त्रयो लोकास्त्वया हृताः॥<br><br>7860: असुराणां समृद्धानां विनाशश्च त्वया कृतः। तव विक्रमणैर्देवा निर्वाणमगमन् परम्॥<br><br>7861: पराभूताश्च दैत्येन्द्रास्त्वयि क्रुद्धे महाद्युते। त्वं हि कर्ता विकर्ता च भूतानामिह सर्वशः॥<br><br>7862: आराधयित्वा त्वां देवाः सुखमेधन्ति सर्वशः। एवं स्तुतो हृषीकेश उत्तङ्केन महात्मना॥<br><br>7863: उत्तङ्कमब्रवीद् विष्णुः प्रीतस्तेऽहं वरं वृणु। उत्तङ्क उवाच पर्याप्तो मे वरो ह्येष यदहं दृष्टवान् हरिम्॥<br><br>7864: पुरुषं शाश्वतं दिव्यं स्रष्टारं जगतः प्रभुम्। विष्णुरुवाच प्रीतस्तेऽहमलौल्येन भक्त्या तव च सत्तम॥<br><br>7865: अवश्यं हि त्वया ब्रह्मन् मत्तो चाह्यो वरो द्विज। मार्कण्डेय उवाच एवं स छन्द्यमानस्तु वरेण हरिणा तदा॥<br><br>7866: उत्तङ्कः प्राञ्जलिर्ववे वरं भरतसत्तम। यदि मे भगवन् प्रीतः पुण्डरीकनिभेक्षण॥<br><br>7867: धर्मे सत्ये दमे चैव बुद्धिर्भवतु मे सदा। अभ्यासश्च भवेद् भक्त्या त्वयि नित्यं ममेश्वर॥<br><br>7868: श्रीभगवानुवाच सर्वमेतद्धि भविता मत्प्रसादात् तव द्विज। प्रतिभास्यति योगश्च येन युक्तो दिवौकसाम्॥<br><br>7869: त्रयाणामपि लोकानां महत् कार्यं करिष्यसि। उत्सादनार्थं लोकानां धुन्धुर्नाम महासुरः॥<br><br>7870: तपस्यति तपो घोरं शृणु यस्तं हनिष्यति। राजा हि वीर्यवांस्तात इक्ष्वाकुरपराजितः॥<br><br>7871: बृहदश्व इति ख्यातो भविष्यति महीपतिः। तस्य पुत्रः शुचिर्दान्तः कुवलाश्व इति श्रुतः॥<br><br>7872: स योगबलमास्थाय मामकं पार्थिवोत्तमः। शासनात् तव विप्रर्षे धुन्धुमारो भविष्यति। एवमुक्त्वा तु तं विप्रं विष्णुरन्तरधीयत॥<br><br>7873: मार्कण्डेय उवाच इक्ष्वाको संस्थिते राजन् शशादः पृथिवीमिमाम्। प्राप्तः परमधर्मात्मा सोऽयोध्यायां नृपोऽभवत्॥<br><br>7874: शशादस्य तु दायादः ककुत्स्थो नाम वीर्यवान्। अनेनाश्चापि काकुत्स्थः पृथुश्चानेनसः सुतः॥<br><br>7875: विष्वगश्वः पृथोः पुत्रस्तस्मादद्रिश्च जज्ञिवान्। अद्रेश्च युवनाश्वस्तु श्रावस्तस्यात्मजोऽभवत्॥<br><br>7876: तस्य श्रावस्तको ज्ञेयः श्रावस्ती येन निर्मिता। श्रावस्तकस्य दायादो बृहदश्वो महाबलः॥<br><br>7877: बृहदश्वस्य दायादः कुवलाश्व इति स्मृतः। कुवलाश्वस्य पुत्राणां सहस्राण्येकविंशतिः॥<br><br>7878: सर्वे विद्यासु निष्णाता बलवन्तो दुरासदाः। कुवलाश्वश्च पितृतो गुणैरभ्यधिकोऽभवत्॥<br><br>7879: समये तं पिता राज्ये बृहदश्वोऽभ्यषेचयत्। कुवलाश्वं महाराज शूरमुत्तमधार्मिकम्॥<br><br>7880: पुत्रसंक्रामितश्रीस्तु बृहदश्वो महीपतिः। जगाम तपसे धीमांस्तपोवनममित्रहा॥<br><br>7881: अथ शुश्राव राजर्षि तमुत्तको नराधिप। वनं सम्प्रस्थितं राजन् बृहदश्वं द्विजोत्तमः॥<br><br>7882: तमुत्तको महातेजाः सर्वास्त्रविदुषां वरम्। न्यवारयदमेयात्मा समासाद्य नरोत्तमम्॥<br><br>7883: उत्तङ्क उवाच भवता रक्षणं कार्यं तत् तावत् कर्तुमर्हसि। निरुद्विग्ना वयं राजंस्त्वत्प्रसादाद् भवेमहि॥<br><br>7884: त्वया हि पृथिवी राजन् रक्ष्यमाणा महात्मना। भविष्यति निरुद्विग्ना नारण्यं गन्तुमर्हसि॥<br><br>7885: पालने हि महान् धर्मः प्रजानामिह दृश्यते। न तथा दृश्यतेऽरण्ये माभूत् ते बुद्धिरीदृशी॥<br><br>7886: ईदृशो न हि राजेन्द्र धर्मः क्वचन दृश्यते। प्रजानां पालने यो वै पुरा राजर्षिभिः कृतः॥<br><br>7887: रक्षितव्याः प्रजा राज्ञा तास्त्वं रक्षितुमर्हसि। निरुद्विग्नस्तपश्चर्तुं न हि शक्नोमि पार्थिव॥<br><br>7888: ममाश्रमसमीपे वै समेषु मरुधन्वसु। समुद्रो बालुकापूर्ण उज्जालक इति स्मृतः॥<br><br>7889: बहुयोजनविस्तीर्णो बहुयोजनमायतः। तत्र रौद्रो दानवेन्द्रो महावीर्यपराक्रमः॥<br><br>7890: मधुकैटभयोः पुत्रो धुन्धुर्नाम सुदारुणः। अन्तर्भूमिगतो राजन् वसत्यमितविक्रमः॥<br><br>7891: तं निहत्य महाराज वनं त्वं गन्तुमर्हसि। शेते लोकविनाशाय तप आस्थाय दारुणम्॥<br><br>7892: त्रिदशानां विनाशाय लोकानां चापि पार्थिव। अवध्यो दैवतानां हि दैत्यानामथ रक्षसाम्॥<br><br>7893: नागानामथ यक्षाणां गन्धर्वाणां च सर्वशः। अवाप्य स वरं राजन् सर्वलोकपितामहात्॥<br><br>7894: तं विनाशय भद्रं ते मा ते बुद्धिरतोऽन्यथा। प्राप्स्यसे महतीं कीर्ति शाश्वतीमव्ययां ध्रुवाम्॥<br><br>7895: क्रूरस्य तस्य स्वपतो बालुकान्तर्हितस्य च। संवत्सरस्य पर्यन्ते निःश्वासः सम्प्रवर्तते। ॥<br><br>7896: यदा तदा भूश्चलति सशैलवनकानना। तस्य निःश्वासवातेन रज उद्भूयते महत्॥<br><br>7897: आदित्यपथमाश्रित्य सप्ताहं भूमिकम्पनम्। सविस्फुलिङ्गं सज्वालं धूममिश्रं सुदारुणम्॥<br><br>7898: तेन राजन् न शक्नोमि तस्मिन् स्थातुं स्व आश्रमे तं विनाशय राजेन्द्र लोकानां हितकाम्यया॥<br><br>7899: लोकाः स्वस्था भविष्यन्ति तस्मिन् विनिहतेऽसुरे त्वं हि तस्य विनाशाय पर्याप्त इति मे मतिः॥<br><br>7900: तेजसा तव तेजश्च विष्णुराप्याययिष्यति। विष्णुना च वरो दत्तः पूर्वं मम महीपते॥<br><br>7901: यस्तं महासुरं रौद्रं वधिष्यति महीपतिः। तेजस्तं वैष्णवमिति प्रवेक्ष्यति दुरासदम्॥<br><br>7902: तत् तेजस्त्वं समाधाय राजेन्द्र भुवि दुःसहम्। तं निषूदय राजेन्द्र दैत्यं रौद्रपराक्रमम्॥<br><br>7903: न हि धुन्धुर्महातेजास्तेजसाल्पेन शक्यते। निर्दग्धुं पृथिवीपाल स हि वर्षशतैरपि॥<br><br>7904: मार्कण्डेय उवाच स एवमुक्तो राजर्षिरुत्तङ्केनापराजितः। उत्तवं कौरवश्रेष्ठ कृताञ्जलिरथाब्रवीत्॥<br><br>7905: न तेऽभिगमनं ब्रह्मन् मोघमेतद् भविष्यति। पुत्रो ममायं भगवन् कुवलाश्व इति स्मृतः॥<br><br>7906: धृतिमान् क्षिप्रकारी च वीर्येणाप्रतिमो भुवि। प्रियं च ते सर्वमेतत् करिष्यति न संशयः॥<br><br>7907: पुत्रैः परिवृतः सर्वैः शूरैः परिघबाहुभिः। विसर्जयस्व मां ब्रह्मन् न्यस्तशस्त्रोऽस्मि साम्प्रतम्॥<br><br>7908: तथास्त्विति च तेनोक्तो मुनिनामिततेजसा। स तमादिश्य तनयमुत्तङ्काय महात्मने॥<br><br>7909: क्रियतामिति राजर्षिर्जगाम वनमुत्तमम्। युधिष्ठिर उवाच क एष भगवन् दैत्यो महावीर्यस्तपोधन॥<br><br>7910: कस्य पुत्रोऽथ नप्ता वा एतदिच्छामि वेदितुम्। एवं महाबलो दैत्यो न श्रुतो मे तपोधन॥<br><br>7911: एतदिच्छामि भगवन् याथातथ्येन वेदितुम्। सर्वमेव महाप्राज्ञ विस्तरेण तपोधन॥<br><br>7912: मार्कण्डेय उवाच शृणु राजन्निदं सर्वं यथावृत्तं नराधिप। कथ्यमानं महाप्राज्ञ विस्तरेण यथातथम्॥<br><br>7913: एकार्णवे तदा लोके नष्टे स्थावरजङ्गमे। प्रणष्टेषु च भूतेषु सर्वेषु भरतर्षभ॥<br><br>7914: प्रभवं लोककर्तारं विष्णुं शाश्वतमव्ययम्। यमाहुर्मुनयः सिद्धाः सर्वलोकमहेश्वरम्॥<br><br>7915: सुष्वाप भगवान् विष्णुरप्सु योगत एव सः। नागस्य भोगे महति शेषस्यामिततेजसः॥<br><br>7916: लोककर्ता महाभाग भगवानच्युतो हरिः। नागभोगेन महता परिरभ्य महीमिमाम्॥<br><br>7917: स्वपतस्तस्य देवस्य पद्मं सूर्यसमप्रभम्। नाभ्यां विनिःसृतं दिव्यं तत्रोत्पन्नः पितामहः॥<br><br>7918: साक्षाल्लोकगुरुर्ब्रह्मा पद्मे सूर्यसमप्रभः। चतुर्वेदश्चतुर्मूर्तिस्तथैव च चतुर्मुखः॥<br><br>7919: स्वप्रभावाद् दुराधर्षो महाबलपराक्रमः। कस्यचित् त्वथ कालस्य दानवौ वीर्यवत्तमौ॥<br><br>7920: मधुश्च कैटभश्चैव दृष्टवन्तौ हरिं प्रभुम्। शयानं शयने दिव्ये नागभोगे महाद्युतिम्॥<br><br>7921: बहुयोजनविस्तीर्णे बहुयोजनमायते। किरीटकौस्तुभधरं पीतकौशेयवाससम्॥<br><br>7922: दीप्यमानं श्रिया राजंस्तेजसा वपुषा तथा। सहस्रसूर्यप्रतिममद्भुतोपमदर्शनम्॥<br><br>7923: विस्मयः सुमहानासीन्मधुकैटभयोस्तथा। दृष्ट्वा पितामहं चापि पद्म पद्मनिभेक्षणम्॥<br><br>7924: वित्रासयेतामथ तौ ब्रह्माणममितौजसम्। वित्रस्यमानो बहुशो ब्रह्मा ताभ्यां महायशाः॥<br><br>7925: अकम्पयत् पद्मनालं ततोऽबुध्यत केशवः। अथापश्यत गोविन्दो दानवौ वीर्यवत्तरौ॥<br><br>7926: दृष्ट्वा तावब्रवीद् देवः स्वागतं वां महाबलौ। ददामि वां वरं श्रेष्ठं प्रीतिमर्हि मम जायते॥<br><br>7927: तौ प्रहस्य हृषीकेशं महादौ महाबलौ। प्रत्यबूतां महाराज सहितौ मधुसूदनम्॥<br><br>7928: आवां वरय देव त्वं वरदौ स्वः सुरोत्तम। दातारौ स्वो वरं तुभ्यं तद् ब्रवीह्यविचारयन्॥<br><br>7929: श्रीभगवानुवाच प्रतिगृहणे वरं वीरावीप्सितश्च वरो मम। युवां हि वीर्यसम्पन्नौ न वामस्ति समः पुमान्॥<br><br>7930: वध्यत्वमुपगच्छेतां मम सत्यपराक्रमौ। एतदिच्छाम्यहं कामं प्राप्तुं लोकहिताय वै॥<br><br>7931: मधुकैटभावूचतुः अनृतं नोक्तपूर्वं नौ स्वैरेष्वपि कुतोऽन्यथा। सत्ये धर्मे च निरतौ विद्ध्यावां पुरुषोत्तम॥<br><br>7932: बले रूपे च शौर्ये च न शमे च समोऽस्ति नौ। धर्मे तपसि दाने च शीलसत्त्वदमेषु च॥<br><br>7933: उपप्लवो महानस्मानुपावर्तत केशव। उक्तं प्रतिकुरुष्व त्वं कालो हि दुरतिक्रमः॥<br><br>7934: आवामिच्छावहे देव कृतमेकं त्वया विभो। अनावृतेऽस्मिन्नाकाशे वधं सुरवरोत्तम॥<br><br>7935: पुत्रत्वमधिगच्छाव तव चापि सुलोचन। वर एष वृतो देव तद् विद्धि सुरसत्तम॥<br><br>7936: अनृतं मा भवेद् देव यद्धि नौ संश्रुतं तदा। श्रीभगवानुवाच बाढमेवं करिष्यामि सर्वमेतद् भविष्यति॥<br><br>7937: स विचिन्त्याथ गोविन्दो नापश्यद् यदनावृतम्। अवकाशं पृथिव्यां वा दिवि वा मधुसूदनः॥<br><br>7938: स्वकावनावृतावूरू दृष्ट्वा देववरस्तदा। मधुकैटभयो राजन् शिरसी मधुसूदनः। चक्रेण शितधारेण न्यकृन्तत महायशाः॥<br><br>7939: मार्कण्डेय उवाच धुन्धुर्नाम महाराज तयोः पुत्रो महाद्युतिः। स तपोऽतप्यत महन्महावीर्यपराक्रमः॥<br><br>7940: अतिष्ठदेकपादेन कृशो धमनिसंततः। तस्मै ब्रह्मा ददौ प्रीतो वरं वव्रे स च प्रभुम्॥<br><br>7941: देवदानवयक्षाणां सर्पगन्धर्वरक्षसाम्। अवध्योऽहं भवेयं च वर एष वृतो मया। ॥<br><br>7942: एवं भवतु गच्छेति तमुवाच पितामहः। स एवमुक्तस्तत्पादौ मूर्धा स्पृश्य जगाम ह॥<br><br>7943: स तु धुन्धुर्वरं लब्वा महावीर्यपराक्रमः। अनुस्मरन् पितृवधं दुतं विष्णुमुपागमत्॥<br><br>7944: स तु देवान् सगन्धर्वान् जित्वा धुन्धुरमर्षणः। बबाध सर्वानसकृद् विष्णुं देवांश्च वै भृशम्॥<br><br>7945: समुद्रे बालुकापूर्णे उज्जालक इति स्मृते। आगम्य च स दुष्टात्मा तं देशं भरतर्षभ। ॥<br><br>7946: बाधते स्म परं शक्त्या तमुत्तकाश्रमं विभो। अन्तर्भूमिगतस्तत्र बालुकान्तर्हितस्तथा॥<br><br>7947: मधुकैटभयोः पुत्रो धुन्धुर्भीमपराक्रमः। शेते लोकविनाशाय तपोबलमुपाश्रितः॥<br><br>7948: उत्तङ्कस्याश्रमाभ्याशे निःश्वसन् पावकार्चिषः। एतस्मिन्नेव काले तु राजा सबलवाहनः॥<br><br>7949: उत्तङ्कविप्रसहितः : कुवलाश्वो महीपतिः। पुत्रैः सह महीपालः प्रययौ भरतर्षभ॥<br><br>7950: सहस्ररेकविंशत्या पुत्राणामरिमर्दनः। कुवलाश्वो नरपतिरन्वितो बलशालिनाम्॥<br><br>7951: तमाविशत् ततो विष्णुर्भगवांस्तेजसा प्रभुः। उत्तङ्कस्य नियोगेन लोकानां हितकाम्यया। ॥<br><br>7952: तस्मिन् प्रयाते दुर्धर्षे दिवि शब्दो महानभूत्। एष श्रीमानवध्योऽद्य धुन्धुमारो भविष्यति॥<br><br>7953: दिव्यैश्च पुष्पैस्तं देवाः समन्तात् पर्यवारयन्। देवदुन्दुभयश्चापि नेदुः स्वयमनीरिताः॥<br><br>7954: शीतश्च वायुः प्रववौ प्रयाणे तस्य धीमतः। विपांसुलां महीं कुर्वन् ववर्ष च सुरेश्वरः॥<br><br>7955: अन्तरिक्षे विमानादि देवतानां युधिष्ठिर। तत्रैव समदृश्यन्त धुन्धुर्यत्र महासुरः॥<br><br>7956: कुवलाश्वस्य धुन्धोश्च युद्धकौतूहलान्विताः। देवगन्धर्वसहिताः समवैक्षन् महर्षयः॥<br><br>7957: नारायणेन कौरव्य तेजसाऽऽप्यायितस्तदा। स गतो नृपतिः क्षिप्रं पुत्रैस्तैः सर्वतो दिशम्॥<br><br>7958: अर्णवं खानयामास कुवलाश्वो महीपतिः। कुवलाश्वस्य पुत्रैश्च तस्मिन् वै बालुकार्णवे॥<br><br>7959: सप्तभिर्दिवसैः खात्वा दृष्टो धुन्धुर्महाबलः। आसीद् घोरं वपुस्तस्य बालुकान्तर्हितं महत्॥<br><br>7960: दीप्यमानं यथा सूर्यस्तेजसा भरतर्षभ। ततो धुन्धुर्महाराज दिशमावृत्य पश्चिमाम्॥<br><br>7961: सुप्तोऽभूद् राजशार्दूल कालानलसमद्युतिः। कुवलाश्वस्य पुत्रैस्तु सर्वतः परिवारितः॥<br><br>7962: अभिद्रुतः शरैस्तीक्ष्णैर्गदाभिर्मुसलैरपि। पट्टिशैः परियैः प्रासैः खङ्गैच विमलैः शितैः॥<br><br>7963: स वध्यमानः संक्रुद्धः समुत्तस्थौ महाबलः। क्रुद्धश्चाभक्षयत् तेषां शस्त्राणि विविधानि च। ॥<br><br>7964: आस्याद् वमन् पावकं स संवर्तकसम तदा। तान् सर्वान् नृपतेः पुत्रानदहत् स्वेन तेजसा॥<br><br>7965: मुखजेनाग्निना क्रुद्धो लोकानुद्वर्तयन्निव। क्षणेन राजशार्दूल पुरेव कपिलः प्रभुः॥<br><br>7966: सगरस्यात्मजान् क्रुद्धस्तदद्भुतमिवाभवत्। तेषु क्रोधाग्निदग्धेषु तदा भरतसत्तम॥<br><br>7967: तं प्रबुद्धं महात्मानं कुम्भकर्णमिवापरम्। आससाद महातेजाः कुवलाश्वो महीपतिः॥<br><br>7968: तस्य वारि महाराज सुस्राव बहु देहतः। तदापीय ततस्तेजो राजा वारिमयं नृप॥<br><br>7969: योगी योगेन वछि च शमयामास वारिणा। ब्रह्मास्त्रेण च राजेन्द्र दैत्यं क्रूरपराक्रमम्॥<br><br>7970: ददाह भरतश्रेष्ठ सर्वलोकभवाय वै। सोऽस्त्रेण दग्ध्वा राजर्षिः कुवलाश्वो महासुरम्॥<br><br>7971: सुरशत्रुममित्रघ्नं त्रैलोक्येश इवापरः। धुन्धोर्वधात् तदा राजा कुवलाश्वो महामनाः॥<br><br>7972: धुन्धुमार इति ख्यातो नाम्नाप्रतिरथोऽभवत्। प्रीतैश्च त्रिदशैः सर्वैमहर्षिसहितैस्तदा॥<br><br>7973: वरं वृणीष्वेत्युक्तः स प्राञ्जलिः प्रणतस्तदा। अतीव मुदितो राजन्निदं वचनमब्रवीत्॥<br><br>7974: दद्यां वित्तं द्विजावयेभ्यः शत्रूणां चापि दुर्जयः। सख्यं च विष्णुना मे स्याद् भूतेष्वद्रोह एव च॥<br><br>7975: धर्मे रतिश्च सततं स्वर्गे वासस्तथाक्षयः। तथास्त्विति ततो देवैः प्रीतैरुक्तः स पार्थिवः॥<br><br>7976: ऋषिभिश्च सगन्धर्वैरुक्तङ्केन च धीमता। सम्भाष्य चैनं विविधैराशीर्वादैस्ततो नृप॥<br><br>7977: देवा महर्षयश्चापि स्वानि स्थानानि भेजिरे। तस्य पुत्रास्त्रयः शिष्टा युधिष्ठिर तदाभवन्॥<br><br>7978: दृढाश्वः कपिलाश्वश्च चन्द्राश्वश्चैव भारत। तेभ्यः परम्परा राजनिक्ष्वाकूणां महात्मनाम्॥<br><br>7979: वंशस्य सुमहाभाग राज्ञाममिततेजसाम्। एवं स निहतस्तेन कुवलाश्वेन सत्तम॥<br><br>7980: धुन्धुर्नाम महादैत्यो मधुकैटभयोः सुतः। कुवलाश्वश्च नृपतिधुन्धुमार इति स्मृतः॥<br><br>7981: नाम्ना च गुणसंयुक्तस्तदाप्रभृति सोऽभवत्। एतत् ते सर्वमाख्यातं यन्मां त्वं परिपृच्छसि॥<br><br>7982: धौन्धुमारमुपाख्यानं प्रथितं यस्य कर्मणा। इदं तु पुण्यमाख्यानं विष्णो:समनुकीर्तनम्॥<br><br>7983: शृणुयाद् यः स धर्मात्मा पुत्रवांश्च भवेन्नरः। आयुष्मान् भूतिमांश्चैव श्रुत्वा भवति पर्वसु। न च व्याधिभयं किंचित् प्राप्नोति विगतज्वरः॥<br><br>7984: वैशम्पायन उवाच ततो युधिष्ठिरो राजा मार्कण्डेयं महाद्युतिम्। पप्रच्छ भरतश्रेष्ठ धर्मप्रश्नं सुदुर्विदम्॥<br><br>7985: श्रोतुमिच्छामि भगवन् स्त्रीणां माहात्म्यमुत्तमम्। कथ्यमानं त्वया विप्र सूक्ष्मं धर्म्यं च तत्त्वतः॥<br><br>7986: प्रत्यक्षमिह विप्रर्षे देवा दृश्यन्ति सत्तम। सूर्याचन्द्रमसौ वायुः पृथिवी वह्निरेव च॥<br><br>7987: पिता माता च भगवन् गुरुरेव च सत्तम्। यच्चान्यद् देवविहितं तच्चापि भृगुनन्दन॥<br><br>7988: मान्या हि गुरवः सर्वे एकपत्न्यस्तथा स्त्रियः। पतिव्रतानां शुश्रूषा दुष्करा प्रतिभाति मे॥<br><br>7989: पतिव्रतानां माहात्म्यं वक्तुमर्हसि नः प्रभो। निरुद्ध्य चेन्द्रियग्रामं मनः संरुध्य चानघ॥<br><br>7990: पतिं दैवतवच्चापि चिन्तयन्त्यः स्थिता हि याः। भगवन् दुष्करं त्वेतत् प्रतिभाति मम प्रभो॥<br><br>7991: मातापित्रोश्च शुश्रूषा स्त्रीणां भर्तरि च द्विजा स्त्रीणां धर्मात् सुघोराद्धि नान्यं पश्यामि दुष्करम्॥<br><br>7992: साध्वाचाराः स्त्रियो ब्रह्मन् यत् कुर्वन्ति सदाऽऽदृताः। दुष्करं खलु कुर्वन्ति पितरं मातरं च वै॥<br><br>7993: एकपल्यश्च या नार्यो याश्च सत्यं वदन्त्युत। कुक्षिणा दश मासांश्च गर्भं संधारयन्ति याः॥<br><br>7994: नार्यः कालेन सम्भूय किमद्भुततरं ततः। संशयं परमं प्राप्य वेदनामतुलामपि॥<br><br>7995: प्रजायन्ते सुतान् नार्यो दुःखेन महता विभो। पुष्णन्ति चापि महता स्नेहेन द्विजपुङ्गव॥<br><br>7996: याश्च क्रूरेषु सत्त्वेषु वर्तमाना जुगुप्सिताः। स्वकर्म कुर्वन्ति सदा दुष्करं तच्च मे मतम्॥<br><br>7997: क्षत्रधर्मसमाचारतत्त्वं व्याख्याहि मे द्विज। धर्मः सुदुर्लभो विप्र नृशंसेन महात्मनाम्॥<br><br>7998: एतदिच्छामि भगवन् प्रश्नं प्रश्नविदां वर। श्रोतुं भृगुकुलश्रेष्ठ शुश्रूषे तव सुव्रत॥<br><br>7999: मार्कण्डेय उवाच हन्त तेऽहं समाख्यास्ये प्रश्नमेतं सुदुर्वचम्। तत्त्वेन भरतश्रेष्ठ गदतस्तन्निबोध मे॥<br><br>8000: मातृस्तु गौरवादन्ये पितृनन्ये तु मेनिरे। दुष्करं कुरुते माता विवर्धयति या प्रजाः॥<br><br>8001: तपसा देवतेज्याभिवन्दनेन तितिक्षया। सुप्रशस्तैरुपायैश्चापीहन्ते पितरः सुतान्॥<br><br>8002: एवं कृच्छ्रेण महता पुत्र प्राप्य सुदुर्लभम्। चिन्तयन्ति सदा वीर कीदृशोऽयं भविष्यति॥<br><br>8003: आशंसते हि पुत्रेषु पिता माता च भारत। यशः कीर्तिमथैश्वर्यं प्रजा धर्मं तथैव च॥<br><br>8004: तयोराशां तु सफलां यः करोति स धर्मवित्। पिता माता च राजेन्द्र तुष्यतो यस्य नित्यशः॥<br><br>8005: इह प्रेत्य च तस्याथ कीर्तिर्धर्मश्च शाश्वतः। नैव यज्ञक्रियाः काश्चिन्न श्राद्धं नोपवासकम्॥<br><br>8006: या तु भर्तरि शुश्रूषा तया सवर्गं जयत्युता। एतत् प्रकरणं राजन्नधिकृत्य युधिष्ठिर॥<br><br>8007: पतिव्रतानां नियतं धर्मं चावहितः शृणु॥<br><br>8008: मार्कण्डेय उवाच कश्चिद् द्विजातिप्रवरो वेदाध्यायी तपोधनः। तपस्वी धर्मशीलश्च कौशिको नाम भारत॥<br><br>8009: साङ्गोपनिषदो वेदानधीते द्विजसत्तमः। स वृक्षमूले कस्मिंश्चिद् वेदानुच्चारयन् स्थितः॥<br><br>8010: उपरिष्टाच्च वृक्षस्य बलाका संन्यलीयत। तया पुरीषमुत्सृष्टं ब्राह्मणस्य तदोप॥<br><br>8011: ि३॥<br><br>8012: तामवेक्ष्य ततः क्रुद्धः समपध्यायत द्विजः। भृशं क्रोधाभिभूतेन बलाका सा निरीक्षिता॥<br><br>8013: अपध्याता च विप्रेण न्यपतद् धरणीतले। बलाकां पतितां दृष्ट्वा गतसत्त्वामचेतनाम्॥<br><br>8014: कारुण्यादभिसंतप्तः पर्यशोचत तां द्विजः। अकार्यं कृतवानस्मि रोषरागबलात्कृतः॥<br><br>8015: मार्कण्डेय उवाच इत्युक्त्वा बहुशो विद्वान् चामं भक्ष्याय संश्रितः। चामे शुचीनि प्रचरन् कुलानि भरतर्षभ॥<br><br>8016: प्रविष्टस्तत् कुलं यत्र पूर्वं चरितवांस्तु सः। देहीति याचमानोऽसौ तिष्ठेत्युक्तः स्त्रिया ततः॥<br><br>8017: शौचं तु यावत् कुरुते भाजनस्य कुटुम्बिनी। एतस्मिन्नन्तरे राजन् क्षुधासम्पीडितो भृशम्॥<br><br>8018: भर्ता प्रविष्टः सहसा तस्या भरतसत्तम। सा तु दृष्ट्वा पतिं साध्वी ब्राह्मणं व्यवहाय तम्॥<br><br>8019: पाद्यमाचमनीयं वै ददौ भर्तुस्तथाऽऽसनम्। प्रह्वा पर्यचरच्चापि भर्तारमसितेक्षणा॥<br><br>8020: आहारेणाथ भक्ष्यैश्च भोज्यैः सुमधुरैस्तथा। उच्छिष्टं भाविता भर्तुर्भुङ्क्ते नित्यं युधिष्ठिर॥<br><br>8021: दैवतं च पति मेने भर्तुश्चित्तानुसारिणी। कर्मणा मनसा वाचा नान्यचित्ताभ्यगात् पतिम्॥<br><br>8022: तं सर्वभावोपगता पतिशुश्रूषणे रता। साध्वाचारा सुचिर्दक्षा कुटुम्बस्य हितैषिणी॥<br><br>8023: भर्तुश्चापि हितं यत् तत् सततं सानुवर्तते। देवतातिथिभृत्यानां श्वश्रूश्वशुरयोस्तथा॥<br><br>8024: शुश्रूषणपरा नित्यं सततं संयतेन्द्रिया। सा ब्राह्मणं तदा दृष्ट्वा संस्थितं भैक्ष्यकाक्षिणम्। कुर्वती पतिशुश्रूषां सस्माराथ शुभेक्षणा॥<br><br>8025: वीडिता साभवत् साध्वी तदा भरतसत्तम। भिक्षामादाय विप्राय निर्जगाम यशस्विनी॥<br><br>8026: ब्राह्मण उवाच किमिदं भवति त्वं मां तिष्ठेत्युक्त्वा वराङ्गने। उपरोधं कृतवती न विसर्जितवत्यसि॥<br><br>8027: मार्कण्डेय उवाच ब्राह्मणं क्रोधसंतप्तं ज्वलन्तमिव तेजसा। दृष्ट्वा साध्वी मनुष्येन्द्र सान्त्वपूर्वं वचोऽब्रवीत्॥<br><br>8028: स्त्र्युवाच क्षन्तुमर्हसि मे विद्वन् भर्ता मे दैवतं महत्। स चाप क्षुधितः श्रान्तः प्राप्तः शुश्रूषितो मया॥<br><br>8029: ब्राह्मण उवाच ब्राह्मणा न गरीयांसो गरीयांस्ते पतिः कृतः। गृहस्थधर्मे वर्तन्ती ब्राह्मणानवमन्यसे॥<br><br>8030: इन्द्रोऽप्येषां प्रणमते किं पुनर्मानवो भुवि। अवलिप्ते न जानीषे वृद्धानां न श्रुतं त्वया॥<br><br>8031: ब्राह्मणा ह्यग्निसदृशा दहेयुः पृथिवीमपि। स्त्र्युवाच नाहं बलाका विप्रर्षे त्यज क्रोधं तपोधन॥<br><br>8032: अनया क्रुद्धया दृष्ट्या क्रुद्धः किं मां करिष्यसि। नावजानाम्यहं विप्रान् देवैस्तुल्यान् मनस्विनः॥<br><br>8033: अपराधमिमं विप्र क्षन्तुमर्हसि मेऽनघ। जानामि तेजो विप्राणां महाभाग्यं च धीमताम्॥<br><br>8034: अपेयः सागरः क्रोधात् कृतो हि लवणोदकः। तथैव दीप्ततपसां मुनीनां भावितात्मनाम्॥<br><br>8035: येषां क्रोधाग्निरद्यापि दण्डके नोपशाम्यति। ब्राह्मणानां परिभवाद् वातापिः सुदुरात्मवान्॥<br><br>8036: अगस्त्यमृषिमासाद्य जीर्णः क्रूरो महासुरः। बहुप्रभावाः श्रूयन्ते ब्राह्मणानां महात्मनाम्॥<br><br>8037: क्रोधः सुविपुलो ब्रह्मन् प्रसादश्च महात्मनाम्। अस्मिंस्त्वतिक्रमे ब्रह्मन् क्षन्तुमर्हसि मेऽनघ॥<br><br>8038: पतिशुश्रूषया धर्मो य: स मे रोचते द्विज। दैवतेष्वपि सर्वेषु भर्ता मे दैवतं परम्॥<br><br>8039: अविशेषेण तस्याहं कुर्यां धर्मं द्विजोत्तम्। शुश्रूषायाः फलं पश्य यत्युाह्मण यादृशम्॥<br><br>8040: बलाका हि त्वया दग्धा रोषात् तद् विदितं मया क्रोधः शत्रुः शरीरस्थो मनुष्याणां द्विजोत्तम॥<br><br>8041: यः क्रोधमोहौ त्यजति तं देवा ब्राह्मणं विदुः। यो वदेदिह सत्यानि गुरुं संतोषयेत च॥<br><br>8042: हिंसितश्च न हिंसेत तं देवा ब्राह्मणं विदुः। जितेन्द्रियो धर्मपरः स्वाध्यायनिरतः शुचिः॥<br><br>8043: कामक्रोधौ वशौ यस्य तं देवा ब्राह्मणं विदुः। यस्य चात्मसमो लोको धर्मज्ञस्य मनस्विनः॥<br><br>8044: सर्वधर्मेषु च रतस्तं देवा ब्राह्मणं विदुः। योऽध्यापयेदधीयीत यजेद् वा याजयीत वा॥<br><br>8045: दद्याद् वापि यथाशक्ति तं देवा ब्राह्मणं विदुः। ब्रह्मचारी वदान्यो योऽधीयीत् द्विजपुङ्गवः॥<br><br>8046: स्वाध्यायवानमत्तो वै तं देवा ब्राह्मणं विदुः। यद् ब्राह्मणानां कुशलं तदेषां परिकीर्तयेत्॥<br><br>8047: सत्यं तथा व्याहरतां नानृते रमते मनः। धर्म तु ब्राह्मणस्याहुः स्वाध्यायं दममार्जवम्॥<br><br>8048: इन्द्रियाणां निग्रहं च शाश्वतं द्विजसत्तम। सत्यार्जवे धर्ममाहुः परं धर्मविदो जनाः॥<br><br>8049: दुर्जेयः शाश्वतो धर्मः स च सत्ये प्रतिष्ठितः। श्रुतिप्रमाणो धर्मः स्यादिति वृद्धानुशासनम्॥<br><br>8050: बहुधा दृश्यते धर्मः सूक्ष्म एव द्विजोत्तम। भवानपि च धर्मज्ञः स्वाध्यायनिरतः शुचिः॥<br><br>8051: न तु तत्त्वेन भगवन् धर्मं वेत्सीति मे मतिः। यदि विप्र न जानीघे धर्मं परमकं द्विज॥<br><br>8052: धर्मव्याधं ततः पृच्छ गत्वा तु मिथिलां पुरीम्। मातापितृभ्यां शुश्रूषुः सत्यवादी जितेन्द्रियः॥<br><br>8053: मिथिलायां वसेद् व्याधः स ते धर्मान् प्रवक्ष्यति। तत्र गच्छस्व भद्रं ते यथाकामं द्विजोत्तम॥<br><br>8054: अत्युक्तमपि मे सर्वं क्षन्तुमर्हस्यानिन्दित। स्त्रियो ह्यवध्याः सर्वेषां ये च धर्मविदो जनाः॥<br><br>8055: ब्राह्मणं उवाच प्रीतोऽस्मि तव भद्रं ते गतः क्रोधश्च शोभने। उपालम्भस्त्वयात्युक्तो मम निःश्रेयसं परम्। स्वस्ति तेऽस्तु गमिष्यामि साधयिष्यामि शोभने। ॥<br><br>8056: मार्कण्डेय उवाच तया विसृष्टो निर्गम्य स्वमेव भवनं ययौ। विनिन्दन् स स्वमात्मानं कौशिको द्विजसत्तमः॥<br><br>8057: मार्कण्डेय उवाच चिन्तयित्वा तदाश्चर्यं स्त्रिया प्रोक्तमशेषतः। विनिन्दन् स स्वमात्मानमागस्कृत इवाबभौ॥<br><br>8058: चिन्तयानः स्वधर्मस्य सूक्ष्मां गतिमथाब्रवीत्। श्रद्दधानेन वै भाव्यं गच्छामि मिथिलामहम्॥<br><br>8059: कृतात्मा धर्मवित् तस्यां व्याधो निवसते किला तं गच्छाम्यहमद्यैव धर्मं प्रष्टुं तपोधनम्॥<br><br>8060: इति संचित्य मनसा श्रद्दधानः स्त्रिया वचः। बलाकाप्रत्ययेनासौ धयश्च वचनैः शुभैः॥<br><br>8061: सम्प्रतस्थे स मिथिलां कौतूहलसमन्वितः। अतिक्रामनरण्यानि ग्रामांश्च नगराणि चा॥<br><br>8062: ततो जगाम मिथिलां जनकेन सुरक्षिताम्। धर्मसेतुसमाकीर्णां यज्ञोत्सववती शुभाम्॥<br><br>8063: गोपुराट्टालकवती हर्म्यप्राकारशोभनाम्। प्रविश्य नगरी रम्यां विमानैर्बहुभिर्युताम्॥<br><br>8064: पण्यैश्च बहुभिर्युक्तां सुविभक्तमहापथाम्। अश्वै रथैस्तथा नागैर्योधैश्च बहुभिर्युताम्॥<br><br>8065: हृष्टपुष्टजनाकीर्णां नित्योत्सवसमाकुलाम्। सोऽपश्यद् बहुवृत्तान्तां ब्राह्मण: समतिक्रमन्॥<br><br>8066: धर्मव्याधमपृच्छच्च स चास्य कथितो द्विजैः। अपश्यत् तत्र गत्वा तं सूनामध्ये व्यवस्थितम्॥<br><br>8067: मार्गमाहिषमांसानि विक्रीणन्तं तपस्विनम्। आकुलत्वाच्च क्रेतृणामेकान्ते संस्थितो द्विजः॥<br><br>8068: स तु ज्ञात्वा द्विजं प्राप्तं सहसा सम्भ्रमोत्थितः। आजगाम यतो विप्रः स्थित एकान्तदर्शने॥<br><br>8069: व्याध उवाच अभिवादये त्वां भगवन् स्वागतं ते द्विजोत्तम्। अहं व्याधो हि भद्रं ते किं करोमि प्रशाधि माम्॥<br><br>8070: एकपल्या यदुक्तोऽसि गच्छ त्वं मिथिलामिति। जानाम्येतदहं सर्वं यदर्थं त्वमिहागतः॥<br><br>8071: श्रुत्वा च तस्य तद् वाक्यं स विप्रो भृशविस्मितः द्वितीयमिदमाश्चर्यमित्यचिन्तयत द्विजः॥<br><br>8072: अदेशस्थं हि ते स्थानमिति व्याधोऽब्रवीदिदम्। गृहं गच्छाव भगवन् यदि ते रोचतेऽनघ॥<br><br>8073: मार्कण्डेय उवाच बाढमित्येव तं विप्रो हृष्टो वनचमब्रवीत्। अचतस्तु द्विजं कृत्वा स जगाम गृहं प्रति॥<br><br>8074: प्रविश्य च गृहं रम्यमासनेनाभिपूजितः। अर्येण च स वै तेन व्याधेन द्विजसत्तमः॥<br><br>8075: ततः सुखोपविष्टस्तं व्याधं वचनमब्रवीत्। कर्मैतद् वै न सदृशं भवतः प्रतिभाति मे। अनुतप्ये भृशं तात तव घोरेण कर्मणा॥<br><br>8076: व्याध उवाच कुलोचितमिदं कर्म पितृपैतामहं परम्। वर्तमानस्य मे धर्मे स्वे मन्युं मा कृथा द्विज॥<br><br>8077: विधात्रा विहित पूर्वं कर्म स्वमनुपालयन्। प्रयत्नाच्च गुरू वृद्धौ शुश्रूषेऽहं द्विजोत्तम॥<br><br>8078: सत्यं वदे नाभ्यसूये यथाशक्ति ददामि च। देवतातिथिभृत्यानामवशिष्टेन वर्तये॥<br><br>8079: न कुत्सयाम्यहं किंचिन्न गर्हे बलवत्तरम्। कृतमन्वेति कर्तारं पुरा कर्म द्विजोत्तम॥<br><br>8080: कृषिगोरक्ष्यवाणिज्यमिह लोकस्य जीवनम्। दण्डनीतिस्त्रयी विद्या तेन लोको भवत्युत॥<br><br>8081: कर्म शूद्रे कृषिर्वैश्ये संग्रामः क्षत्रिये स्मृतः। ब्रह्मचर्यं तपो मन्त्राः सत्यं च ब्राह्मणे सदा॥<br><br>8082: राजा प्रशास्ति धर्मेण स्वकर्मनिरताः प्रजाः। विकर्माणश्च ये केचित् तान् युनक्ति स्वकर्मसु॥<br><br>8083: भेतव्यं हि सदा राज्ञः प्रजानामधिपा हि ते। वारयन्ति विकर्मस्थं नृपा मृगमिवेषुभिः॥<br><br>8084: जनकस्येह विप्रर्षे विकर्मस्थो न विद्यते। स्वकर्मनिरता वर्णाश्चत्वारोऽपि द्विजोत्तम॥<br><br>8085: स एष जनको राजा दुर्वृत्तमपि चेत् सुतम्। दण्ड्यं दण्डे निक्षिपति तथा न ग्लाति धार्मिकम्। २९॥<br><br>8086: सुयुक्तचारो नृपतिः सर्वं धर्मेण पश्यति। श्रीश्च राज्यं च दण्डश्च क्षत्रियाणां द्विजोत्तम॥<br><br>8087: राजानो हि स्वधर्मेण श्रियमिच्छन्ति भूयसीम्। सर्वेषामेव वर्णानां त्राता राजा भवत्युत॥<br><br>8088: परेण हि हतान् ब्रह्मन् वराहमहिषानहम्। न स्वयं हन्मि विप्रर्षे विक्रीणामि सदात्वहम्॥<br><br>8089: न भक्षयामि मांसानि ऋतुगामी तथा ह्यहम्। सदोपवासी च तथा नक्तभोजी सदा द्विज॥<br><br>8090: अशीलश्चापि पुरुषो भूत्वा भवति शीलवान्। प्राणिहिंसारतश्चापि भवते धार्मिकः पुनः॥<br><br>8091: व्यभिचारानरेन्द्राणां धर्मः संकीर्यते महान्। अधर्मो वर्धते चापि संकीर्यन्ते ततः प्रजाः॥<br><br>8092: भेरुण्डा वामनाः कुब्जाः स्थूलशीर्षास्तथैव च। क्लीबाश्चान्धाश्च बधिरा जायन्तेऽत्युच्चलोचनाः॥<br><br>8093: पार्थिवानामधर्मत्वात् प्रजानामभवः सदा। स एष राजा जनकः प्रजा धर्मेण पश्यति॥<br><br>8094: अनुगृहणन् प्रजाः सर्वा स्वधर्मनिरताः सदा। ये चैव मां प्रशंसन्ति ये च निन्दन्ति मानवाः॥<br><br>8095: सर्वान् सुपरिणीतेन कर्मणा तोषयाम्यहम्। ये जीवन्ति स्वधर्मेण संयुञ्जन्ति च पार्थिवाः॥<br><br>8096: न किंचिदुपजीवन्ति दान्ता उत्थानशीलिनः। शक्त्यानदानं सततं तितिक्षा धर्मनित्यता॥<br><br>8097: यथार्ह प्रति पूजा च सर्वभूतेषु वै सदा। त्यागान्नान्यत्र मर्त्यानां गुणास्तिष्ठन्ति पूरुषे॥<br><br>8098: मृषा वादं परिहरेत् कुर्यात् प्रियमयाचितः। न च कामान्न संरम्भान्न द्वेषाद् धर्ममुत्सृजेत्॥<br><br>8099: प्रिये नातिभृशं हृष्येदप्रिये न च संज्वरेत्। न मुह्येदर्थकृच्छ्रेषु न च धर्मं परित्यजेत्॥<br><br>8100: कर्म चेत्किंचिदन्यत् स्यादितरन्न तदाचरेत्। यत् कल्याणमभिध्यायेत् तत्रात्मानं नियोजयेत्॥<br><br>8101: न पापे प्रतिपाप: स्यात् साधुरेव सदा भवेत्। आत्मनैव हतः पापो यः पापं कर्तुमिच्छति॥<br><br>8102: कर्म चैतदसाधूनां वृजिनानामसाधुवत्। न धर्मोऽस्तीति मन्वानाः शुचीनवहसन्ति ये॥<br><br>8103: अश्रद्दधाना धर्मस्य ते नश्यन्ति न संशयः। महादृतिरिवाघ्मातः पापो भवति नित्यदा॥<br><br>8104: मूढानामवलिप्तानामसारं भावितं भवेत्। दर्शयत्यन्तरात्मा तं दिवा रूपमिवांशुमान्॥<br><br>8105: न लोके राजते मूर्खः केवलात्मप्रशंसया। अपि चेह श्रिया हीनः कृतविद्यः प्रकाशते॥<br><br>8106: अब्रुवन् कस्यचिनिन्दामात्मपूजामवर्णयन्। न कश्चिद् गुणसम्पन्नः प्रकाशो भुवि दृश्यते॥<br><br>8107: विकर्मणा तप्यमानः पापाद् विपरिमुच्यते। न तत् कुर्यां पुनरिति द्वितीयात् परिमुच्यते॥<br><br>8108: कर्मणा येन तेनेह पापाद् द्विजवरोत्तमा एवं श्रुतिरियं ब्रह्मन् धर्मेषु प्रतिदृश्यते॥<br><br>8109: पापान्यबुद्धवेह पुरा कृतानि प्राग् धर्मशीलोऽपि विहन्ति पश्चात्। धर्मो राजन् नुदते पूरुषाणां यत् कुर्वते पापमिह प्रमादात्॥<br><br>8110: पापं कृत्वा हि मन्येत नाहमस्मीति पूरुषः। तं तु देवाः प्रपश्यन्ति स्वस्यैवान्तर पूरुषः॥<br><br>8111: चिकीर्षेदेव कल्याणं श्रद्दधानोऽनसूयकः। वसनस्येव छिद्राणि साधूनां विवृणोति यः॥<br><br>8112: पापं चेत् पुरुषः कृत्वा कल्याणमभिपद्यते। मुच्यते सर्वपापेभ्यो महाभ्रेणेव चन्द्रमाः॥<br><br>8113: यथाऽऽदित्यः समुद्यन् वै तमः पूर्वं व्यपोहति। एवं कल्याणमातिष्ठन् सर्वपापैः प्रमुच्यते॥<br><br>8114: पापानां विद्ध्यधिष्ठान् लोभमेव द्विजोत्तम। लुब्धाः पापं व्यवस्यन्ति नरा नातिबहुश्रुताः॥<br><br>8115: अधर्मा धर्मरूपेण तृणैः कूपा इवावृताः। तेषां दमः पवित्राणि प्रलापा धर्मसंश्रिताः। सर्वं हि विद्यते तेषु शिष्टाचारः सुदुर्लभः॥<br><br>8116: मार्कण्डेय उवाच स तु विप्रो महाप्राज्ञो धर्मव्याधमपृच्छत। शिष्टाचारं कथमहं विद्यामिति नरोत्तम॥<br><br>8117: एतदिच्छामि भद्रं ते श्रोतुं धर्मभृतां वर। त्वत्तो महामते व्याध तद् ब्रवीहि यथातथम्॥<br><br>8118: व्याध उवाच यज्ञो दानं तपो वेदाः सत्यं च द्विजसत्तम। पञ्चैतानि पवित्राणि शिष्टाचारेषु सर्वदा॥<br><br>8119: कामक्रोधौ वशे कृत्वा दम्भं लोभमनार्जवम्। धर्ममित्येव संतुष्टास्ते शिष्टाः शिष्टसम्मताः॥<br><br>8120: न तेषां विद्यतेऽवृत्तं यज्ञस्वाध्यायशीलिनाम्। आचारपालनं चैव द्वितीयं शिष्टलक्षणम्॥<br><br>8121: गुरुशुश्रूषणां सत्यमक्रोधो दानमेव च। एतच्चतुष्टयं ब्रह्मन् शिष्टाचारेषु नित्यदा॥<br><br>8122: शिष्टाचारे मनः कृत्वा प्रतिष्ठाप्य च सर्वशः। यामयं लभते वृत्तिं सा न शक्या हतोऽन्यथा॥<br><br>8123: वेदस्योपनिषत् सत्यं सत्यस्योपनिषद् दमः। दमस्योपनिषत् त्यागः शिष्टाचारेषु नित्यदा॥<br><br>8124: ये तु धर्मानसूयन्ते बुद्धिमोहान्विता नराः। अपथा गच्छतां तेषामनुयाता च पीड्यते॥<br><br>8125: ये तु शिष्टाः सुनियताः श्रुतित्यागपरायणाः। धर्मपन्थानमारूढाः सत्यधर्मपरायणाः॥<br><br>8126: नियच्छन्ति परां बुद्धिं शिष्टाचारान्विता जनाः। उपाध्यायमते युक्ताः स्थित्या धर्मार्थदर्शिनः॥<br><br>8127: नास्तिकान् भिन्नमर्यादान् क्रूरान् पापमतौ स्थितान्। त्यज तान् ज्ञानमाश्रित्य धार्मिकानुपसेव्य च॥<br><br>8128: कामलोभग्रहाकी) पञ्चेन्द्रियजला नदीम्। नावं धृतिमयीं कृत्वा जन्मदुर्गाणि संत॥<br><br>8129: क्रमेण संचितो धर्मो बुद्धियोगमयो महान्। शिष्टाचारे भवेत् साधू रागः शुक्लेव वाससि। ॥<br><br>8130: अहिंसा सत्यवचनं सर्वभूतिहतं परम्। अहिंसा परमो धर्मः स च सत्ये प्रतिष्ठितः। सत्ये कृत्वा प्रतिष्ठां तु प्रवर्तन्ते प्रवृत्तयः॥<br><br>8131: सत्यमेव गरीयस्तु शिष्टाचारनिषेवितम्। आचारश्च सतां धर्मः संतश्चाचारलक्षणाः॥<br><br>8132: यो यथाप्रकृतिर्जन्तुः स स्वां प्रकृतिमश्नुते। पापात्मा क्रोधकामादीन् दोषानापनोत्यनात्मवान्॥<br><br>8133: आरम्भो न्याययुक्तो यः स हि धर्म इति स्मृतः। अनाचारस्त्वधर्मेति एतच्छिष्टानुशासनम्॥<br><br>8134: अक्रुद्ध्यन्तोऽनसूयन्तो निरहकारमत्सराः। ऋजवः शमसम्पन्नाः शिष्टाचारा भवन्ति ते॥<br><br>8135: विद्यवृद्धाः शुतयो वृत्तवन्तो मनस्विनः। गुरुशुश्रूषवो दान्ताः शिष्टाचारा भवन्त्युत॥<br><br>8136: तेषामहीनसत्त्वानां दुष्कराचारकर्मणाम्। स्वैः कर्मभिः सत्कृतानां घोरत्वं सम्प्रणश्यति॥<br><br>8137: तं सदाचारमाश्चर्यं पुराणं शाश्वतं ध्रुवम्। धर्मं धर्मेण पश्यन्तः स्वर्ग यान्ति मनीषिणः॥<br><br>8138: आस्तिका मानहीनाश्च द्विजातिजनपूजकाः। श्रुतवृत्तोपसम्पन्नाः सन्तः स्वर्गनिवासिनः॥<br><br>8139: वेदोक्तः परमो धर्मो धर्मशास्त्रेषु चापरः। शिष्टाचारश्च शिष्टानां त्रिविधं धर्मलक्षणम्। धारणं चापि विद्यानां तीर्थानामवगाहनम्॥<br><br>8140: क्षमा सत्यार्जवं शौचं सतामाचारदर्शनम्। सर्वभूतदयावन्तो अहिंसानिरताः सदा॥<br><br>8141: परुषं च न भाषन्ते सदा सन्तो द्विजप्रियाः। शुभानामशुभानां च कर्मणां फलसंचये॥<br><br>8142: विपाकमभिजानन्ति ते शिष्टाः शिष्टसम्मताः। न्यायोपेता गुणोपेताः सर्वलोकहितैषिणः॥<br><br>8143: सन्तः स्वर्गजितः शुक्लाः संनिविष्टाश्च सत्पथे। दातारः संविभक्तारो दीनानुग्रहकारिणः॥<br><br>8144: सर्वपूज्याः श्रुतधनास्तथैव च तपस्विनः। सर्वभूतदयावन्तस्ते शिष्टाः शिष्टसम्मताः॥<br><br>8145: दानशिष्टाः सुखाँल्लोकानाप्नुवन्तीह च श्रियम्। पीडया च कलत्रस्य भृत्यानां च समाहिताः॥<br><br>8146: अतिशक्त्या प्रयच्छन्ति सन्त: सद्भिः समागताः। लोकयात्रां च पश्यन्तो धर्ममात्महितानि च॥<br><br>8147: एवं सन्तो वर्तमानास्त्वेधन्ते शाश्वतीः समाः। अहिंसा सत्यवचनमानृशंस्यमथार्जवम्॥<br><br>8148: अद्रोहो नाभिमानश्च ह्रीस्तितिक्षा दमः शमः। धीमन्तो धृतिमन्तश्च भूतानामनुकम्पकाः॥<br><br>8149: अकामद्वेषसंयुक्तास्ते सन्तो लोकसाक्षिणः। त्रीण्येव तु पदान्याहुः सतां व्रतमनुत्तमम्॥<br><br>8150: न चैव दुह्येद् दद्याच्च सत्यं चैव सदा वदेत्। सर्वत्र च दयावन्तः सन्तः करुणवेदिनः॥<br><br>8151: गच्छन्तीह सुसंतुष्टा धर्मपन्थानमुत्तमम्। शिष्टाचाराः महात्मानो येषां धर्मः सुनिश्चितः॥<br><br>8152: अनसूया क्षमा शान्तिः संतोष: प्रियवादिता। कामक्रोधपरित्याग: शिष्टाचारनिषेवणम्॥<br><br>8153: कर्म च श्रुतसम्पन्नं सतां मार्गमनुत्तमम्। शिष्टाचार निषेवन्ते नित्यं धर्ममनुव्रताः॥<br><br>8154: प्रज्ञाप्रासादमारुह्य मुच्यन्ते महतो भयात्। प्रेक्षन्तो लोकवृत्तानि विविधानि द्विजोत्तम॥<br><br>8155: अतिपुण्यानि पापानि तानि द्विजवरोत्तम। एतत् ते सर्वमाख्यातं यथाप्रज्ञं यथाश्रुतम्। शिष्टाचारगुणं ब्रह्मन् पुरस्कृत्य द्विजर्षभ॥<br><br>8156: मार्कण्डेय उवाच स तु विप्रमथोवाच धर्मव्याधो युधिष्ठिर। यदहमाचरे कर्म घोरमेतदसंशयम्॥<br><br>8157: विधिस्तु बलवान् ब्रह्मन् दुस्तरं हि पुरा कृतम्। पुरा कृतस्य पापस्य कर्मदोषो भवत्ययम्॥<br><br>8158: दोषस्यैतस्य वै ब्रह्मन् विघाते यत्नवानहम्। विधिना हि हते पूर्वं निमित्तं घातको भवेत्॥<br><br>8159: निमित्तभूता हि वयं कर्मणोऽस्य द्विजोत्तम। येषां हतानां मांसानि विक्रीणामीह वै द्विज॥<br><br>8160: तेषामपि भवेद् धर्म उपयोगे न भक्षणे। देवतातिथिभृत्यानां पितृणां चापि पूजनम्॥<br><br>8161: ओषध्यो वीस्थश्चैव पशवो मृगपक्षिणः। अनादिभूता भूतानामित्यपि श्रूयते श्रुतिः॥<br><br>8162: आत्ममांसप्रसादेन शिबिरौशीनरो नृपः। स्वर्ग सुदुर्गमं प्राप्तः क्षमावान् द्विजसत्तम॥<br><br>8163: स्वधर्म इति कृत्वा तु न त्यजामि द्विजोत्तम। पुरा कृतमिति ज्ञात्वा जीवाम्येतेन कर्मणा॥<br><br>8164: स्वकर्म त्यजतो ब्रह्मन्नधर्म इह दृश्यते। स्वकर्मनिरतो यस्तु धर्मः स इति निश्चयः॥<br><br>8165: पूर्वं हि विहितं कर्म देहिनं न विमुञ्चति। धात्रा विधिरयं दृष्टो बहुधा कर्मनिर्णये॥<br><br>8166: द्रष्टव्या तु भवेत् प्रज्ञा क्रूरे कर्मणि वर्तता। कथं कर्म शुभं कुर्यां कथं मुच्ये पराभवात्॥<br><br>8167: कर्मणस्तस्य घोरस्य बहुधा निर्णयो भवेत्। दाने च सत्यवाक्ये च गुरुशुश्रूषणे तथा॥<br><br>8168: द्विजातिपूजने चाहं धर्मे च निरतः सदा। अभिमानातिवादाभ्यां निवृत्तोऽस्मि द्विजोत्तम॥<br><br>8169: कृषि साध्विति मन्यन्ते तत्र हिंसा परा स्मृता। कर्षन्तो लाइलैः पुंसोध्नन्ति भूमिशयान् बहून्। जीवानन्यांश्च बहुशस्तत्र किं प्रतिभाति ते॥<br><br>8170: धान्यबीजानि यान्याहुज्ह्यादीनि द्विजोत्तम। सर्वाण्येतानि जीवानि तत्र किं प्रतिभाति ते॥<br><br>8171: अध्याक्रम्य पशूश्चापि नन्ति वै भक्षयन्ति च। वृक्षांस्तथौषधीश्चापि छिन्दन्ति पुरुषा द्विज॥<br><br>8172: जीवा हि बहवो ब्रह्मन् वृक्षेषु च फलेषु च। उदके बहवश्चापि तत्र किं प्रतिभाति ते॥<br><br>8173: सर्वं व्याप्तमिदं ब्रह्मन् प्राणिभिः प्राणिजीवनैः। मत्स्यान् चसन्ते मत्स्याश्च तत्र किं प्रतिभाति ते॥<br><br>8174: सत्त्वैः सत्त्वानि जीवन्ति बहुधा द्विजसत्तम। प्राणिनोऽन्योन्यभक्षाश्च तत्र किं प्रतिभाति ते॥<br><br>8175: चक्रम्यमाणा जीवांश्च धरणीसंश्रितान् बहून्। पद्भ्यां नन्ति नरा विप्र तत्र किं प्रतिभाति ते॥<br><br>8176: उपविष्टाः शयानाश्च मन्ति जीवाननेकशः। ज्ञानविज्ञानवन्तश्च तत्र किं प्रतिभाति ते॥<br><br>8177: जीदैर्चस्तमिदं सर्वमाकाशं पृथिवी तथा। अविज्ञानाच्च हिंसन्ति तत्र किं प्रतिभाति ते॥<br><br>8178: अहिंसेति यदुक्तं हि पुरुषैर्विस्मितैः पुरा। के न हिंसन्ति जीवान् वैलोकेऽस्मिन् द्विजसत्तम बहु संचित्य इति वै नास्ति कश्चिदहिंसकः॥<br><br>8179: अहिंसायां तु निरता यतयो द्विजसत्तम। कुर्वन्त्येव हि हिंसां ते यत्नादल्पतरा भवेत्॥<br><br>8180: आलक्ष्याश्चैव पुरुषाः कुले जाता महागुणाः। महाघोराणि कर्माणि कृत्वा लज्जन्ति वै द्विज॥<br><br>8181: सुहृदः सुहृदोऽन्यांश्च दुर्हदश्चापि दुहृदः। सम्यक प्रवृत्तान् पुरुषान् न सम्यगनुपश्यतः॥<br><br>8182: समृद्धैश्च न नन्दन्ति बान्धवा बान्धवैरपि। गुरूंश्चैव विनिन्दन्ति मूढाः पण्डितमानिनः॥<br><br>8183: बहु लोके विपर्यस्तं दृश्यते द्विजसत्तम। धर्मयुक्तमधर्मं च तत्र किं प्रतिभाति ते॥<br><br>8184: वक्तुं बहुविधं शक्यं धर्माधर्मेषु कर्मसु। स्वकर्मनिरतो यो ह स यशः प्राप्नुयान्महत्॥<br><br>8185: मार्कण्डेय उवाच धर्मव्याधस्तु निपुणं पुनरेव युधिष्ठिर। विप्रर्षभमुवाचेदं सर्वधर्मभृतां वर॥<br><br>8186: व्याध उवाच श्रुतिप्रमाणो धर्मोऽयमिति वृद्धानुशासनम्। सूक्ष्मा गतिर्हि धर्मस्य बहुशाखा ह्यनन्तिका॥<br><br>8187: प्राणान्तिके विवाहे च वक्तव्यमनृतं भवेत्। अनृतेन भवेत् सत्यं सत्येनैवानृतं भवेत्॥<br><br>8188: यद् भूतहितमत्यन्तं तत् सत्यमिति धारणा। विपर्ययकृतोऽधर्मः पश्य धर्मस्य सूक्ष्मताम्॥<br><br>8189: यत् करोत्यशुभं कर्म शुभं वा यदि सत्तम। अवश्यं तत् समाप्नोति पुरुषो नात्र संशयः॥<br><br>8190: विषमां च दशां प्राप्तो देवान् गर्हति वै भृशम्। आत्मनः कर्मदोषाणि न विजानात्यपण्डितः॥<br><br>8191: मूढो नैकृतिकश्चापि चपलश्च द्विजोत्तम। सुखदुःखविपर्यासान् सदा समुपपद्यते॥<br><br>8192: नैनं प्रज्ञा सुनीतं वा त्रायते नैव पौरुषम्। योऽयमिच्छेद् यथा कामं तं तं कामं स आप्नुयात्। ८॥<br><br>8193: यदि स्यादपराधीनं पौरुषस्य क्रियाफलम्। संयताश्चापि दक्षाश्च मतिमन्तश्च मानवाः॥<br><br>8194: दृश्यन्ते निष्फलाः सन्तः प्रहीणाः सर्वकर्मभिः। भूतानामयरः कश्चिद्धिंसायां सततोत्थितः॥<br><br>8195: वञ्चनायां च लोकस्य स सुखी जीवते सदा। अचेष्टमपि चासीनं श्री: कंचिदुपतिष्ठति॥<br><br>8196: कश्चित् कर्माणि कुर्वन् हि न प्राप्यमधिगच्छति। देवानिष्ट्वा तपस्तप्त्वा कृपणैः पुत्रगृद्धिभिः॥<br><br>8197: दशमासधृता गर्भे जायन्ते कुलपांसनाः। अपरे धनधान्यैश्च भोगैश्च पितृसंचितैः॥<br><br>8198: विपुलैरभिजायन्ते लब्धास्तैरेव मङ्गलैः। कर्मजा हि मनुष्याणां रोगा नास्त्यत्र संशयः॥<br><br>8199: आधिभिश्चैव बाध्यन्ते व्याधैः क्षुद्रमृगा इव। ते चापि कुशलैवैद्यैर्निपुणैः सम्भृतौषधैः॥<br><br>8200: व्याधयो विनिवार्यन्ते मृगा व्याधैरिव द्विज। येषामस्ति च भोक्तव्यं ग्रहणीदोषपीडिताः॥<br><br>8201: न शक्नुवन्ति ते भोक्तुं पश्य धर्मभृतां वर। अपरे बाहुबलिन: क्लिश्यन्ते बहवो जनाः॥<br><br>8202: दुःखेन चाधिगच्छन्ति भोजनं द्विजसत्तम। इति लोकमनाक्रन्दं मोहशोकपरिप्लुतम्॥<br><br>8203: स्रोतसासकृदाक्षिप्तं ह्रियमाणं बलीयसा। न प्रियेयुर्न जीर्येयुः सर्वे स्युः सार्वकामिकाः॥<br><br>8204: नाप्रियं प्रतिपश्येयुर्वशित्वं यदि वै भवेत्। उपर्युपरि लोकस्य सर्वो गन्तुं समीहते। यतते च यथाशक्ति न च तद् वर्तते तथा॥<br><br>8205: बहवः सम्प्रदृश्यन्ते तुल्यनक्षत्रमङ्गलाः। महच्च फलवैषम्यं दृश्यते कर्मसंधिषु॥<br><br>8206: न केचिदीशते ब्रह्मन् स्वयंचाह्यस्य सत्तम। कर्मणां प्राक् कृतानां वै इह सिद्धिः प्रदृश्यते॥<br><br>8207: यथाश्रुतिरियं ब्रह्मन् जीवः किल सनातनः। शरीरमध्रुवं लोके सर्वेषां प्राणिनामिह॥<br><br>8208: वध्यमाने शरीरे तु देहनाशो भवत्युत। जीवः सङ्क्रमतेऽन्यत्र कर्मबन्धनिबन्धनः॥<br><br>8209: ब्राह्मण उवाच कथं धर्मविदां श्रेष्ठ जीवो भवति शाश्वतः। एतदिच्छाम्यहं ज्ञातुं तत्त्वेन वदतां वर॥<br><br>8210: व्याध उवाच न जीवनाशोऽस्ति हि देहभेदे मिथ्यैतदाहुर्मियते किलेति। जीवस्तु देहान्तरितः प्रयाति दशार्धतैवास्य शरीरभेदः॥<br><br>8211: अन्यो हि नाश्नाति कृतं हि कर्म मनुष्यलोके मनुजस्य कश्चित्। यत् तेन किंचिद्धि कृतं हि कर्म तदश्नुते नास्ति कृतस्य नाशः॥<br><br>8212: सुपुण्यशीला हि भवन्ति पुण्या नराधमाः पापकृतो भवन्ति। स्ततः समुत्पद्यति भावितस्तैः॥<br><br>8213: ब्राह्मण उवाच कथं सम्भवते योनौ कथं वा पुण्यपापयोः। जातीः पुण्यास्त्वपुण्याश्च कथं गच्छति सत्तम॥<br><br>8214: व्याध उवाच गर्भाधानसमायुक्तं कर्मेदं सम्प्रदृश्यते। समासेन तु ते क्षिप्रं प्रवक्ष्यामि द्विजोत्तम॥<br><br>8215: यथा सम्भृतसम्भारः पुनरेव प्रजायते। शुभकृच्छुभयोनीषु पापकृत् पापयोनिषु॥<br><br>8216: शुभैः प्रयोगैर्देवत्वं व्यामिश्रर्मानुषो भवेत्। मोहनीयैर्वियोनीषु त्वधोगामी च किल्बिषी॥<br><br>8217: जातिमृत्युजरादुःखैः सततं समभिद्रुतः। संसारे पच्यमानश्च दोषैरात्मकृतैर्नरः॥<br><br>8218: तिर्यग्योनिसहस्राणि गत्वा नरकमेव च। जीवाः सम्परिवर्तन्ते कर्मबन्धनिबन्धनाः॥<br><br>8219: जन्तुस्तुकर्मभिस्तैस्तैः स्वकृतैः प्रेत्य दुःखितः। तदुःखप्रतिघातार्थमपुण्यां योनिमाप्नुते॥<br><br>8220: ततः कर्म समादत्ते पुनरन्यं नवं बहु। पच्यते तु पुनस्तेन भुक्त्वापथ्यमिवातुरः॥<br><br>8221: अजस्रमेव दुःखार्तोऽदुःखितः सुखसंज्ञितः। ततोऽनिवृत्तबन्धत्वात् कर्मणामुदयादपि॥<br><br>8222: परिक्रामति संसारे चक्रवद् बहुवेदनः। स वृत्तबन्धस्तु विशुद्धश्चापि कर्मभिः॥<br><br>8223: तपोयोगसमारम्भं कुरुते द्विजसत्तम। कर्मभिर्बहुभिश्चापि लोकानश्नाति मानवः॥<br><br>8224: स चेन्निवृत्तबन्धस्तु विशुद्धश्चापि कर्मभिः। प्राप्नोति सुकृताँल्लोकान् यत्र गत्वा न शोचति॥<br><br>8225: पापं कुर्वन् पापवृत्तः पापस्यान्तं न गच्छति। तस्मात् पुण्यं यतेत् कर्तुं वर्जयीत च पापकम्॥<br><br>8226: अनसूयुः कृतज्ञश्च कल्याणानि च सेवते। सुखानि धर्ममर्थं च स्वर्गं च लभते नरः॥<br><br>8227: संस्कृतस्य च दान्तस्य नियतस्य यतात्मनः। प्राज्ञस्यानन्तरा वृत्तिरिह लोके परत्र च॥<br><br>8228: सतां धर्मेण वर्तेत क्रियां शिष्टवदाचरेत्। असंक्लेशेन लोकस्य वृत्तिं लिप्सेत वै द्विज॥<br><br>8229: सन्ति ह्यागमविज्ञानाः शिष्टाः शास्त्रे विचक्षणाः। स्वधर्मेण क्रिया लोके कर्मणः सोऽप्यसंकरः॥<br><br>8230: प्राज्ञो धर्मेण रमते धर्मं चैवोपजीवति। तस्माद् धर्मादवाप्तेन घनेन द्विजसत्तम॥<br><br>8231: तस्यैव सिञ्चते मूलं गुणान् पश्यति तत्र वै। धर्मात्मा भवति ह्येवं चित्तं चास्य प्रसीदति॥<br><br>8232: स मित्रजनसंतुष्ट इह प्रेत्य च नन्दति। शब्दं स्पर्श तथा रूपं गन्धानिष्टांश्च सत्तम॥<br><br>8233: प्रभुत्वं लभते चापि धर्मस्यैतत् फलं विदुः। धर्मस्य च फलं लख्वा न तृप्यति महाद्विज॥<br><br>8234: अतृप्यमाणो निर्वेदमापेदे ज्ञानचक्षुषा। प्रज्ञानक्षुर्नर इह दोषं नैवानुरुध्यते॥<br><br>8235: विरज्यति यथाकामं न च धर्मं विमुञ्चति। सर्वत्यागे च यतते दृष्ट्वा लोकं क्षयात्मकम्॥<br><br>8236: ततो मोक्षे प्रयतते नानुपायादुपायतः। एवं निर्वेदमादत्ते पापं कर्म जहाति च॥<br><br>8237: धार्मिक्श्चापि भवति मोक्षं च लभते परम्। तपो निःश्रेयसं जन्तोस्तस्य मूलं शमो दमः॥<br><br>8238: तेन सर्वानवाप्नोति कामान् यान् मनसेच्छति। इन्द्रियाणां निरोधेन सत्येन च दमेन च। ब्रह्मणः पदमाप्नोति यत् परं द्विजसत्तम। ॥<br><br>8239: ब्राह्मण उवाच इन्द्रियाणि तु यान्याहुः कानि तानि यतव्रत। निग्रहश्च कथं कार्यो निग्रहस्य च किं फलम्॥<br><br>8240: कथं च फलमाप्नोति तेषां धर्मभृतां वर। एतदिच्छामि तत्त्वेन धर्मं ज्ञातुं निबोध मे॥<br><br>8241: मार्कण्डेय उवाच एवमुक्तस्तु विप्रेण धमव्याधो युधिष्ठिर। प्रत्युवाच यथा विप्रं तच्छृणुष्व नराधिप॥<br><br>8242: व्याध उवाच विज्ञानार्थं मनुष्याणां मनः पूर्वं प्रवर्तते। तत् प्राप्य कामं भजते क्रोधं च द्विजसत्तम॥<br><br>8243: ततस्तदर्थं यतते कर्म चारभते महत्। इष्टानां रूपगन्धानामभ्यासं च निषेवते॥<br><br>8244: ततो रागः प्रभवति द्वेषश्च तदनन्तरम्। ततो लोभः प्रभवति मोहश्च तदनन्तरम्॥<br><br>8245: ततो लोभाभिभूतस्य रागद्वेषहतस्य च। न धर्मे जायते बुद्धिर्व्याजाद् धर्मं करोति च॥<br><br>8246: व्याजेन चरते धर्ममर्थ व्याजेन रोचते। व्याजेन सिध्यमानेषु धनेषु द्विजसत्तम॥<br><br>8247: तत्रैव रमते बुद्धिस्तत: पापं चिकीर्षति। सुहद्भिर्वार्यमाणश्च पण्डितैश्च द्विजोत्तम॥<br><br>8248: उत्तरं श्रुतिसम्बद्धं ब्रवीत्यश्रुतियोजितम्। अधर्मस्त्रिविधस्तस्य वर्तते रागदोषजः॥<br><br>8249: पापं चिन्तयते चैव ब्रवीति च करोति च। तस्याधर्मप्रवृत्तस्य गुणा नश्यन्ति साधवः॥<br><br>8250: एकशीलैश्च मित्रत्वं भजन्ते पापकर्मिणः। स तेन दुःखमाप्नोति परत्र च विपद्यते॥<br><br>8251: पापात्मा भवति ह्येवं धर्मलाभं तु मे तु में शृणु। यस्त्वेतान् प्रज्ञया दोषान् पूर्वमेवानुपश्यति॥<br><br>8252: कुशलः सुखदुःखेषु साधूंश्चाप्युपसेवते। तस्य साधुसमारम्भाद् बुद्धिर्धर्मेषु राजते॥<br><br>8253: ब्राह्मण उवाच ब्रवीषि सूनृतं धर्म्य यस्य वक्ता न विद्यते। दिव्यप्रभावः सुमहानृषिरेव मतोऽसि मे॥<br><br>8254: व्याध उवाच ब्राह्मणा वै महाभागाः पितरोऽचभुजः सदा। तेषां सर्वात्मना कार्यं प्रियं लोके मनीषिणा॥<br><br>8255: यत् तेषां च प्रियं तत् ते वक्ष्यामि द्विजसत्तम। नमस्कृत्वा ब्राह्मणेभ्यो ब्राह्मी विद्यां निबोध मे॥<br><br>8256: जगत् सर्वमजय्यं चापि सर्वशः। महाभूतात्मकं ब्रह्म नातः परतरं भवेत्॥<br><br>8257: महाभूतानि खं वायुरग्निरापस्तथा च भूः। शब्दः स्पर्शश्च रूपं च रसो गन्धश्च तहगुणाः॥<br><br>8258: तेषामपि गुणाः सर्वे गुणवृत्तिः परस्परम्। पूर्वपूर्वगुणाः सर्वे क्रमशो गुणिषु त्रिषु॥<br><br>8259: षष्ठस्तु चेतना नाम मन इत्यभिधीयते। सप्तमी तु भवेद् बुद्धिरहंकारस्ततः परम्॥<br><br>8260: इन्द्रियाणि च पञ्चात्मा रजः सत्त्वं तमस्तथा। इत्येष सप्तदशको राशिरव्यक्तसंज्ञकः॥<br><br>8261: सर्वैरिहेन्द्रियार्थैस्तु व्यक्ताव्यक्तैः सुसंवृतः। चतुर्विंशक इत्येष व्यक्ताव्यक्तमयो गुणः। एतत् ते सर्वमाख्यातं किं भूयः श्रोतुमिच्छसि॥<br><br>8262: मार्कण्डेय उवाच एवमुक्तः स विप्रस्तु धर्मव्याधेन भारत। कथामकथयद् भूयो मनसः प्रीतिवधनीम्॥<br><br>8263: ब्राह्मण उवाच महाभूतानि यान्याहुः पञ्च धर्मभृतां वर। एकैकस्य गुणान् सम्यक् पञ्चानामपि मे वद॥<br><br>8264: व्याध उवाच भूमिरापस्तथा ज्योतिर्वायुराकाशमेव च। गुणोत्तराणि सर्वाणि तेषां वक्ष्यामि ते गुणान्॥<br><br>8265: भूमिः पञ्चगुणा ब्रह्मन्नुदकं च चतुर्गुणम्। गुणास्त्रयस्तेजसि च त्रयश्चाकाशवातयोः॥<br><br>8266: शब्दः स्पर्शश्च रूपं च रसो गन्धश्च पञ्चमः। एते गुणाः पञ्च भूमेः सर्वेभ्यो गुणवत्तरा॥<br><br>8267: शब्दः स्पर्शश्च रूपं च रसश्चापि द्विजोत्तम। अपामेते गुणा ब्रह्मन् कीर्तितास्तव सुव्रत॥<br><br>8268: शब्दः स्पर्शश्च रूपं च तेजसोऽथ गुणास्त्रयः। शब्दः स्पर्शश्च वायौ तु शब्दश्चाकाश एव तु॥<br><br>8269: एते पञ्चदश ब्रह्मन् गुणा भूतेषु पञ्चसु। वर्तन्ते सर्वभूतेषु येषु लोकाः प्रतिष्ठिताः॥<br><br>8270: अन्योन्यं नातिवर्तन्ते सम्यक् च भवति द्विजा यदा तु विषमं भावमाचरन्ति चराचराः॥<br><br>8271: तदा देही देहमन्यं व्यतिरोहति कालतः। आनुपूर्व्या विनश्यन्ति जायन्ते चानुपूर्वशः॥<br><br>8272: तत्र तत्र हि दृश्यन्ते धातवः पाञ्चभौतिकाः। यैरावृतमिदं सर्वं जगत् स्थावरजङ्गमम्॥<br><br>8273: इन्द्रियैः सृज्यते यद् यत् तत् तद् व्यक्तमिति स्मृतम्। तदव्यक्तमिति ज्ञेयं लिङ्गचाह्यमतीन्द्रियम्॥<br><br>8274: यथास्वं चाहकाण्येषां शब्दादीनामिमानि तु। इन्द्रियाणि यदा देही धारयन्निव तप्यते॥<br><br>8275: लोके विततमात्मानं लोकं चात्मनि पश्यति। परावरज्ञो यः शक्तः स तु भूतानि पश्यति॥<br><br>8276: पश्यतः सर्वभूतानि सर्वावस्थासु सर्वदा। ब्रह्मभूतस्य संयोगो नाशुभेनोपपद्यते॥<br><br>8277: अज्ञानमूलं तं क्लेशमतिवृत्तस्य पौरुषम्। लोकवृत्तिप्रकाशेन ज्ञानमार्गेण गम्यते॥<br><br>8278: अनादिनिधनं जन्तुमात्मयोनिं सदाव्ययम्। अनौपम्यममूर्तं च भगवानाह बुद्धिमान्॥<br><br>8279: तपोमूलमिदं सर्वं यन्मां विप्रानुपृच्छसि। इन्द्रियाण्येव संयम्य तपो भवति नान्यथा॥<br><br>8280: इन्द्रियाण्येव तत् सर्वं यत् स्वर्गनरकावुभौ। निगृहीतविसृष्टानि स्वर्गाय नरकाय च॥<br><br>8281: एष योगविधिः कृत्स्नो यावदिन्द्रियधारणम्। एतन्मूलं हि तपसः कृत्स्नस्य नरकस्य च। ॥<br><br>8282: इन्द्रियाणां प्रसङ्केन दोषमार्छन्त्यसंशयम। संनियम्य तु तान्येव ततः सिद्धिं समाप्नुयात्॥<br><br>8283: घण्णामात्मनि नित्यानामैश्वर्यं योऽधिगच्छति। न स पापैः कुतोऽनर्थैर्युज्यते विजितेन्द्रियः॥<br><br>8284: मात्मा नियन्तेन्द्रियाण्याहुरश्वान्। र्दान्तः सुखं याति रथीव धीरः॥<br><br>8285: षण्णामात्मनि युक्तानामिन्द्रियाणां प्रमाथिनाम्। यो धीरो धारयेद् रश्मीन् स स्यात् परमसारथिः॥<br><br>8286: इन्द्रियाणां प्रसृष्टानां हयानामिव वर्त्मसु। धृतिं कुर्वीत सारथ्ये धृत्या तानि जयेद् ध्रुवम्॥<br><br>8287: इन्द्रियाणां विचरतां यन्मनोऽनु विधीयते। तदस्य हरते बुद्धिं नावं वायुरिवाम्भसि॥<br><br>8288: येषु विप्रतिपद्यन्ते षट्सु मोहात् फलागमम्। तेष्वध्यवसिताध्यायी विन्दते ध्यानजं फलम्॥<br><br>8289: मार्कण्डेय उवाच एवं तु सूक्ष्मे कथिते धर्मव्याधेन भारत। ब्राह्मणः स पुनः सूक्ष्मं पप्रच्छ सुसमाहितः॥<br><br>8290: ब्राह्मण उवाच सत्त्वस्य रजसश्चैव तमसश्च यथातथम्। गुणांस्तत्त्वेन मे ब्रूहि यथावदिह पृच्छतः॥<br><br>8291: व्याध उवाच हन्त ते कथयिष्यामि यन्मां त्वं परिपृच्छसि। एषां गुणान् पृथक्त्वेन निबोध गदतो मम॥<br><br>8292: मोहात्मकं तमस्तेषां रज एषां प्रवर्तकम्। प्रकाशबहुलत्वाच्च सत्त्वं ज्याय इहोच्यते॥<br><br>8293: अविद्याबहुलो मूढः स्वप्नशीलो विचेतनः। दुर्हषीकस्तमोध्वस्तः सक्रोधस्तामसोऽलसः॥<br><br>8294: प्रवृत्तवाक्यो मन्त्री च यो नरावयोऽनसूयकः। विधित्समानो विप्रर्षे स्तब्धो मानी स राजसः॥<br><br>8295: प्रकाशबहुलो धीरो निर्विधित्सोऽनसूयकः। अक्रोधनो नरो धीमान् दान्तश्चैव स सात्त्विकः॥<br><br>8296: सात्त्विकस्त्वथ सम्बुद्धो लोकवृत्तेन क्लिश्यते। यदा बुध्यति बोद्धव्यं लोकवृत्तं जुगुप्सते॥<br><br>8297: वैराग्यस्य च रूपं तु पूर्वमेव प्रवर्तते। मृदुर्भवत्यहङ्कारः प्रसीदत्यार्जवं च यत्॥<br><br>8298: ततोऽस्य सर्वद्वन्द्वानि प्रशाम्यन्ति परस्परम्। न चास्य संशयो नाम क्वचिद् भवति कश्चन॥<br><br>8299: शूद्रयोनौ हि जातस्य सहगुणानुपतिष्ठतः। वैश्यत्वं लभते ब्रह्मन् क्षत्रियत्वं तथैव च॥<br><br>8300: आर्जवे वर्तमानस्य ब्राह्मण्यमभिजायते। गुणास्ते कीर्तिताः सर्वे किं भूयः श्रोतुमिच्छसि॥<br><br>8301: ब्राह्मण उवाच पार्थिव धातुमासाद्य शारीरोऽग्निः कथं भवेत्। अवकाशविशेषेण कथं वर्तयतेऽनिलः। । । । मार्कण्डेय उवाच प्रश्नमेतं समुद्दिष्टं ब्राह्मणेन युधिष्ठिर। व्याधस्तु कथयामास ब्राह्मणाय महात्मने। ॥<br><br>8302: व्याध उवाच मूर्धानमाश्रितो वह्निः शरीरं परिपालयन्। प्राणो मूर्धनि चाग्नौ च वर्तमानो विचेष्टते॥<br><br>8303: भूतं भव्यं भविष्यं च सर्वं प्राणे प्रतिष्ठितम्। श्रेष्ठं तदेव भूतानां ब्रह्मयोनिमुपास्महे॥<br><br>8304: स जन्तुः सर्वभूतात्मा पुरुषः स सनातनः। महान् बुद्धिरहङ्कारो भूतानां विषयश्च सः॥<br><br>8305: एवं त्विह स सर्वत्र प्राणेन परिपाल्यते। पृष्ठतस्तु समानेन स्वां स्वां गतिमुपाश्रितः॥<br><br>8306: बस्तिमूलं गुदं चैव पावकं समुपाश्रितः। वहन् मूत्रं पूरीषं वाप्यपान: परिवर्तते॥<br><br>8307: प्रयत्ने कर्मणि बले स एष त्रिषु वर्तते। उदानमिति तं प्राहुरध्यात्मविदुषो जनाः॥<br><br>8308: संधौ संधौ संनिविष्टः सर्वेष्वपि तथानिलः। शरीरेषु मनुष्याणां व्यान इत्युपदिश्यते॥<br><br>8309: धातुष्वग्निस्तु विततः स तु वायुसमीरितः। रसान् धातूंश्च दोषांश्च वर्तयन् परिधावति॥<br><br>8310: प्राणानां संनिपातात् तु संनिपातः प्रजायते। ऊष्मा चाग्निरिति ज्ञेयो योऽन्नं पचति देहिनाम्॥<br><br>8311: समानोदानयोर्मध्ये प्राणापानौ समाहितौ। समर्थितस्त्वधिष्ठानं सम्यक् पचति पावकः॥<br><br>8312: अस्यापि पायुपयन्तस्तथा स्याद् गुदसंज्ञितः। स्रोतांसि तस्माज्जायन्ते सर्वप्राणेषु देहिनाम्॥<br><br>8313: अग्निवेगवहः प्राणो गुदान्ते प्रतिहन्यते। स ऊर्ध्वमागम्य पुनः समुत्क्षिपति पावकम्॥<br><br>8314: पक्काशयस्त्वधो नाभ्यामूर्ध्वमामाशयः स्थितः। नाभिमध्ये शरीरस्य प्राणाः सर्वे प्रतिष्ठिताः॥<br><br>8315: प्रवृत्ता हृदयात् सर्वे तिर्यगूर्ध्वमधस्तथा। वहन्त्यन्नरसान् नाड्यो दशप्राणप्रचोदिताः॥<br><br>8316: योगिनामेष मार्गस्तु येन गच्छन्ति तत् परम्। जितक्लमाः समा धीरा मूर्धन्यात्मानमादधुः। एवं सर्वेषु विततौ प्राणापानौ हि देहिषु॥<br><br>8317: एकादशविकारात्मा कलासम्भारसम्भृतः। मूर्तिमन्तं हि तं विद्धि नित्यं योगजितात्मकम्॥<br><br>8318: तस्मिन् यः संस्थितो ह्यग्निर्नित्यं स्थाल्यामिवाहितः। आत्मानं तं विजानीहि नित्यं योगजितात्मकम्॥<br><br>8319: देवो यः संस्थितस्तस्मिन्नबिन्दुरिव पुष्करे। क्षेत्रज्ञं तं विजानीहि नित्यं योगजितात्मकम्॥<br><br>8320: जीवात्मकानि जानीहि रजः सत्त्वं तमस्तथा। जीवमात्मगुणं विद्धि तथाऽऽत्मानं परात्मकम्॥<br><br>8321: अचेतनं जीवगुणं वदन्ति स चेष्टते चेष्टयते च सर्वम्। ततः परं क्षेत्रविदो वदन्ति प्राक्लपयद् यो भुवनानि सप्त॥<br><br>8322: एवं सर्वेषु भूतेषु भूतात्मा सम्प्रकाशते। दृश्यते त्वङ्घयया बुद्ध्या सूक्ष्मया ज्ञानवेदिभिः॥<br><br>8323: चित्तस्य हि प्रसादेन हन्ति कर्म शुभाशुभम्। प्रसन्नात्माऽऽत्मनि स्थित्वा सुखमानन्त्यमश्नुते॥<br><br>8324: लक्षणं तु प्रसादस्य यथा तृप्तः सुखं स्वपेत्। निवाते वा यथा दीपो दीप्येत् कुशलदीपितः॥<br><br>8325: पूर्वरात्रे परे चैव युञ्जानः सततं मनः। लध्वाहारो विशुद्धात्मा पश्यन्नात्मानमात्मनि॥<br><br>8326: प्रदीप्तेनेव दीपेन मनोदीपेन पश्यति। दृष्ट्वाऽऽत्मानं निरात्मानं स तदा विप्रमुच्यते॥<br><br>8327: सर्वोपायैस्तु लोभस्य क्रोधस्य च विनिग्रहः एतत् पवित्रं लोकानां तपो वै संक्रमो मतः॥<br><br>8328: नित्यं क्रोधात् तपो रक्षेद् धर्म रक्षेच्च मत्सरात्। विद्यां मानापमानाभ्यामात्मानं तु प्रमादतः॥<br><br>8329: आनृशंस्यं परो धर्मः क्षमा च परम बलम्। आत्मज्ञानं परं ज्ञानं सत्यं व्रतपरं व्रतम्॥<br><br>8330: सत्यस्य वचनं श्रेयः सत्यं ज्ञानं हितं भवेत्। यद् भूतहितमत्यन्तं तद् वै सत्यं परं मतम्॥<br><br>8331: यस्य सर्वे समारम्भा निराशीर्बन्धनाः सदा। त्यागे यस्य हुतं सर्वं स त्यागी स च बुद्धिमान्॥<br><br>8332: यतो न गुरुरप्येनं श्रावयेदुपपादयेत्। तं विद्याद् ब्रह्मणो योगं वियोग योगसंज्ञितम्॥<br><br>8333: न हिंस्यात् सर्वभूतानि मैत्रायगणतश्चरेत्। नेदं जीवितमासाद्य वैरं कुर्वीत केनचित्॥<br><br>8334: आकिञ्चन्यं सुसंतोषो निराशित्वमचापलम्। एतदेव परं ज्ञानं सदात्मज्ञानमुत्तमम्॥<br><br>8335: परिग्रहं परित्यज्य भवेद् बुद्ध्या यतव्रतः। अशोकं स्थानमाश्रित्य निश्चलं प्रेत्य चेह च॥<br><br>8336: तपोनित्येन दान्तेन मुनिना संयतात्मना। अजितं जेतुकामेन भाव्यं सङ्गेष्वसङ्गिना॥<br><br>8337: गुणागुणमनासङ्गमेककार्यमनन्तरम्। एतत् तद् ब्रह्मणो वृत्तमाहुरेकपदं सुखम्॥<br><br>8338: परित्यजति यो दुःखं सुखं चाप्युभयं नरः। ब्रह्म प्राप्नोति सोऽत्यन्तमसङ्गेन च गच्छति॥<br><br>8339: यथाश्रुतमिदं सर्वं समासेन द्विजोत्तम। एतत् ते सर्वमाख्यातं किं भूयः श्रोतुमिच्छसि॥<br><br>8340: मार्कण्डेय उवाच एवं संकथिते कृत्स्ने मोक्षधर्मे युधिष्ठिर। दृढप्रीतमना विप्रो धर्मव्याधमुवाच ह॥<br><br>8341: न्याययुक्तमिदं सर्वं भवता परिकीर्तितम्। न तेऽस्त्यविदितं किंचिद् धर्मेष्विह हि दृश्यते॥<br><br>8342: व्याध उवाच प्रत्यक्षं मम यो धर्मस्तं च पश्य द्विजोत्तम। येन सिद्धिरियं प्राप्ता मया ब्राह्मणपुङ्गव॥<br><br>8343: उत्तिष्ठ भगवन् क्षिप्रं प्रविश्याभ्यन्तरं गृहम्। द्रष्टुमर्हसि धर्मज्ञ मातरं पितरं च मे॥<br><br>8344: मार्कण्डेय उवाच इत्युक्तः स प्रविश्याथ ददर्श परमार्चितम्। सौधं हृद्यं चतुःशालमतीव च मनोरमम्॥<br><br>8345: देवतागृहसंकाशं दैवतैश्च सुपूजितम्। शयनासनसम्बाधं गन्धैश्च परमैयुतम्॥<br><br>8346: तत्र शुक्लाम्बरधरौ पितरावस्य पूजितौ। कृताहारौ तु संतुष्टावुपविष्टौ वरासने। धर्मव्याधस्तु तौ दृष्ट्वा पादेषु शिरसापतत्॥<br><br>8347: वृद्धावूचतुः उत्तिष्ठोत्तिष्ठ धर्मज्ञ धर्मस्त्वामभिरक्षतु। प्रीतौ स्वस्तव शौचेन दीर्घमायुरवाप्नुहि॥<br><br>8348: गतिमिष्टां तपो ज्ञानं मेधां च परमां गतः। सत्पुत्रेण त्वया पुत्र नित्यं काले सुपूजितौ॥<br><br>8349: न तेऽन्यद् दैवतं किंचिद् दैवतेष्वपि वर्तते। प्रयतत्वाद् द्विजातीनां दमेनासि समन्वितः॥<br><br>8350: पितुः पितामहा ये च तथैव प्रपितामहाः। प्रीतास्ते सततं पुत्र दमेनावां च पूजया॥<br><br>8351: मनसा कर्मणा वाचा शुश्रूषा नैव हीयते। न चान्या हि तथा बुद्धिदृश्यते साम्प्रतं तव॥<br><br>8352: जामदग्न्येन रामेण यथा वृद्धौ सुपूजितौ। तथा त्वया कृतं सर्वं तद्विशिष्टं च पुत्रक॥<br><br>8353: ततस्तं ब्राह्मणं ताभ्यां धर्मव्याधो न्यवेदयत्। तौ स्वागतेन तं विप्रमर्चयामासतुस्तदा॥<br><br>8354: प्रतिपूज्य च तां पूजां द्विजः पप्रच्छ तावुभौ। सुपुत्राभ्यां सभृत्याभ्यां कच्चिद् वां कुशलं गृहे॥<br><br>8355: अनामयं च वां कच्चित् सदैवेह शरीरयोः। वृद्धावूचतुः कुशलं नौ गृहे विप्र भृत्यवर्गे च सर्वशः। कच्चित् त्वमप्यविघ्नेन सम्प्राप्तो भगवन्निति॥<br><br>8356: मार्कण्डेय उवाच बाढमित्येव तौ विप्रः प्रत्युवाच मुदान्वितः। धर्मव्याधो निरीक्ष्याथ ततस्तं वाक्यमब्रवीत्॥<br><br>8357: व्याध उवाच पिता माता च भगवन्नेतौ मदैवतं परम्। यद् दैवतेभ्यः कर्तव्यं तदेताभ्यां करोम्यहम्॥<br><br>8358: त्रयस्त्रिंशद् यथा देवाः सर्वे शक्रपुरोगमाः। सम्पूज्याः सर्वलोकस्य तथा वृद्धाविमौ मम॥<br><br>8359: उपाहारनाहरन्तो देवतानां यथा द्विजाः। कुर्वन्ति तद्वदेताभ्यां करोम्यहमतन्द्रितः॥<br><br>8360: एतौ मे परमं ब्रह्मन् पिता माता च दैवतम्। एतौ पुष्पैः फलै रस्स्तोषयामि सदा द्विज॥<br><br>8361: एतावेवाग्नयो मह्यं यान् वदन्ति मनीषिणः। यज्ञा वेदाच चत्वारः सर्वमेतौ मम द्विज॥<br><br>8362: एतदर्थं मम प्राणा भार्या पुत्रः सुहृज्जनः। सपुत्रदारः सुश्रूषां नित्यमेव करोम्यहम्॥<br><br>8363: स्वयं च स्नापयाम्येतौ तथा पादौ प्रधावये। आहारं च प्रयच्छामि स्वयं च द्विजसत्तम॥<br><br>8364: अनुकूलं तथा वच्मि विप्रियं परिवर्जये। अधर्मेणापि संयुक्तं प्रियमाभ्यां करोम्यहम्॥<br><br>8365: धर्ममेव गुरुं ज्ञात्वा करोमि द्विजसत्तम। अतन्द्रितः सदा विप्र शुश्रूषां वै करोम्यहम्॥<br><br>8366: पञ्चैव गुरवो ब्रह्मन् पुरुषस्य बुभूषतः। पिता माताग्निरात्मा च गुस्च द्विजसत्तम॥<br><br>8367: एतेषु यस्तु वर्तेत सम्यगेव द्विजोत्तम। भवेयुरग्नयस्तस्य परिचीर्णास्तु नित्यशः। गार्हस्थ्ये वर्तमानस्य एष धर्मः सनातनः॥<br><br>8368: मार्कण्डेय उवाच गुरुं निवेद्य विप्राय तौ मातापितरावुभौ। पुनरेव स धर्मात्मा व्याधो ब्राह्मणमब्रवीत्॥<br><br>8369: प्रवृत्तचक्षुर्जातोऽस्मि सम्पश्य तपसो बलम्। यदर्थमुक्तोऽसि तया गच्छ त्वं मिथिलामिति॥<br><br>8370: पतिशुश्रूषपरया दान्तया सत्यशीलया। मिथिलायां वसेद् व्याधः स ते धर्मान् प्रवक्ष्यति॥<br><br>8371: ब्राह्मण उवाच पतिव्रतायाः सत्यायाः शीलाढ्याया यतव्रता संस्मृत्य वाक्यं धर्मज्ञ गुणवानसि मे मतः॥<br><br>8372: व्याध उवाच यत् तदा त्वं द्विजश्रेष्ठ तयोक्तो मां प्रति प्रभो। दृष्टमेव तया सम्यगेकपल्या न संशयः॥<br><br>8373: त्वदनुग्रहबुद्ध्या तु विप्रेतद् दर्शितं मया। वाक्यं च शृणु मे तात यत् ते वक्ष्ये हितं द्विज॥<br><br>8374: त्वया विनिकृता माता पिता च द्विजसत्तम। अनिसृष्टोऽसि निष्क्रान्तो गृहात् ताभ्यामनिन्दित॥<br><br>8375: वेदोच्चारणकार्यार्थमयुक्तं तत् त्वया कृतम्। तव शोकेन वृद्धौ तावन्धीभूतौ तपस्विनौ॥<br><br>8376: तौ प्रसादयितुं गच्छ मा त्वां धर्मोऽत्यगादयम्। तपस्वी त्वं महात्मा च धर्मे च निरतः सदा॥<br><br>8377: सर्वमेतदपार्थं ते क्षिप्रं तौ सम्प्रसादय। श्रद्दधस्व मम ब्रह्मन् नान्यथा कर्तुमर्हसि। गम्यतामद्य विप्रर्षे श्रेयस्ते कथयाम्यहम्॥<br><br>8378: ब्राह्मण उवाच यदेतदुक्तं भवथा सर्वं सत्यमसंशयम्। प्रीतोऽस्मि तव भद्रं ते धर्माचारगुणान्वित॥<br><br>8379: व्याध उवाच दैवतप्रतिमो हि त्वं यस्त्वं धर्ममनुव्रतः। पुराणं शाश्वतं दिव्यं दुष्प्राप्यमकृतात्मभिः॥<br><br>8380: मातापित्रोः सकाशं हि गत्वा त्वं द्विजसत्तम। अतन्द्रितः कुरु क्षिप्रं मातापित्रोर्हि पूजनम्। अतः परमहं धर्मं नान्यं पश्यामि कंचन॥<br><br>8381: ब्राह्मण उवाच इहाहमागतो दिष्ट्या दिष्ट्या मे सङ्गतं त्वया। ईदृशा दुर्लभा लोके नरा धर्मप्रदर्शकाः॥<br><br>8382: एको नरसहस्रेषु धर्मविद् विद्यते न वा। प्रीतोऽस्मि तव सत्येन भद्रं ते पुरुषर्षभ॥<br><br>8383: पतमानोऽद्य नरके भवतास्मि समुद्धृतः। भवितव्यमथैवं च यद् दृष्टोऽसि मयानघ। ॥<br><br>8384: राजा ययातिौहित्रैः पतितस्तारितो यथा। सद्भिः पुरुषशार्दूल तथाहं भवता द्विजः॥<br><br>8385: मातापितृभ्यां शुश्रूषां करिष्ये वचनात् तव। नाकृतात्मा वेदयति धर्माधर्मविनिश्चयम्॥<br><br>8386: दुर्जेयः शाश्वतो धर्मः शूद्रयोनौ हि वर्तते। न त्वां शूद्रमहं मन्ये भवितव्यं हि कारणम्॥<br><br>8387: येन कर्मविशेषेण प्राप्तेयं शूद्रता त्वया। एतदिच्छामि विज्ञातुं तत्त्वेन हि महामते। कामया ब्रूहि मे सर्वं सत्येन प्रयतात्मना॥<br><br>8388: व्याध उवाच अनतिक्रमणीया वै ब्राह्मणा मे द्विजोत्तम। शृणु सर्वमिदं वृत्तं पूर्वदेहे ममानघ॥<br><br>8389: अहं हि ब्राह्मणः पूर्वमासं द्विजवरात्मजः। वेदाध्यायी सुकुशलो वेदाङ्गानां च पारगः॥<br><br>8390: आत्मदोषकृतैर्ब्रहान्नवस्थामाप्तवानिमाम्। कश्चिद् राजा मम सखा धनुर्वेदपरायणः॥<br><br>8391: संसर्गाद् धनुषि श्रेष्ठस्ततोऽहमभवं द्विज) एतस्मिन्नेव काले तु मृगयां निर्गतो नृपः॥<br><br>8392: सहितो योधमुख्यैश्च मन्त्रिभिश्च सुसंवृतः। ततोऽभ्यहन् मृगांस्तत्र सुबहूनाश्रमं प्रति॥<br><br>8393: अथ क्षिप्तः शरो घोरो मयापि द्विजसत्तम। ताडितश्च ऋषिस्तेन शरेणानतपर्वणा॥<br><br>8394: भूमौ निपतितो ब्रह्मन्नुवाच प्रतिनादयन्। नापराध्याम्यहं किंचित् केन पापमिदं कृतम्॥<br><br>8395: मन्वानस्तं मृगं चाहं सम्प्राप्तः सहसा प्रभो। अपश्यं तमृषि विद्धं शरेणानतपर्वणा॥<br><br>8396: अकार्यकरणाच्चापि भृशं मे व्यथितं मनः। तमुचतपसं विप्रं निष्टनन्तं महीतले॥<br><br>8397: अजानता कृतमिदं मयेत्यहमथाब्रुवम्। क्षन्तुमर्हसि मे सर्वमिति चोक्तो मया मुनिः॥<br><br>8398: ततः प्रत्यब्रवीद् वाक्यमृषिर्मा क्रोधमूर्छितः। व्याधस्त्वं भविता क्रूर शूद्रयोनाविति द्विज॥<br><br>8399: व्याध उवाच एवं शप्तोऽहमृषिणा तदा द्विजवरोत्तम। अभिप्रसादयमृषि गिरा त्राहीति मां तदा॥<br><br>8400: अजानता मयाकार्यमिदमद्य कृतं मुने। क्षन्तुमर्हसि तत् सर्वं प्रसीद भगवन्निति॥<br><br>8401: ऋषिरुवाच नान्यथा भविता शाप एवमेतदसंशयम्। आनृशंस्यात् त्वहं किञ्चित् कर्तानुग्रहमद्य ते॥<br><br>8402: शूद्रयोन्यां वर्तमानो धर्मज्ञो हि भविष्यसि। मातापित्रोश्च शुश्रूषां करिष्यसि न संशयः॥<br><br>8403: तया शुश्रूषया सिद्धिं महत्त्वं समवाप्स्यसि। जातिस्मरश्च भविता स्वर्गं चैव गमिष्यसि॥<br><br>8404: शापक्षये तु निर्वृत्ते भवितासि पुनर्द्विजः। एवं शप्तः पुरा तेन ऋषिणास्य्युचतेजसा॥<br><br>8405: प्रसादश्च कृतस्तेन ममैव द्विपदां वर। शरं चोद्धृतवानस्मि तस्य वै द्विजसत्तम॥<br><br>8406: आश्रमं च मया नीतो न च प्राणैर्व्ययुज्यत। एतत् ते सर्वमाख्यातं यथा मम पुराभवत्॥<br><br>8407: अभितश्चापि गन्तव्यं मया स्वर्गं द्विजोत्तम॥<br><br>8408: ब्राह्मण उवाच एवमेतानि पुरुषा दुःखानि च सुखानि च। आप्नुवन्ति महाबुद्धे नोत्कण्ठां कर्तुमर्हसि॥<br><br>8409: दुष्करं हि कृतं कर्म जानता जातिमात्मनः। लोकवृत्तान्ततत्त्वज्ञ नित्यं धर्मपरायण॥<br><br>8410: कर्मदोषश्च वै विद्वन्नात्मजातिकृतेन ते। कञ्चित् कालमुष्यतां वै ततोऽसि भविता द्विजः॥<br><br>8411: साम्प्रतं च मतो मेऽसि ब्राह्मणो नात्र संशयः। ब्राह्मणः पतनीयेषु वर्तमानो विकर्मसु॥<br><br>8412: दाम्भिको दुष्कृतः प्रायः शूद्रेण सदृशो भवेत्। यस्तु शूद्रो दमे सत्ये धर्मे च सततोत्थितः॥<br><br>8413: तं ब्राह्मणमहं मन्ये वृत्तेन हि भवेद् द्विजः। कर्मदोषेण विषमां गतिमाप्नोति दारुणाम्॥<br><br>8414: क्षीणदोषमहं मन्ये चाभितस्त्वां नरोत्तम। कर्तुमर्हसि नोत्कण्ठां त्वद्विधा ह्यविषादिनः। लोकवृत्तानुवृत्तज्ञा नित्यं धर्मपरायणाः॥<br><br>8415: व्याध उवाच प्रज्ञया मानसं दुःखं हन्याच्छारीरमौषधैः। एतद् विज्ञानसामर्थ्य न बालैः समतामियात्॥<br><br>8416: अनिष्टसम्प्रयोगाच्च विप्रयोगात् प्रियस्य च। मनुष्या मानसैर्दुःखैर्युज्यन्ते चाल्पबुद्धयः॥<br><br>8417: गुणैर्भूतानि युज्यन्ते वियुज्यन्ते तथैव च। सर्वाणि नैतदेकस्य शोकस्थानं हि विद्यते॥<br><br>8418: अनिष्टं चान्वितं पश्यंस्तथा क्षिप्रं विरज्यते। ततश्च प्रतिकुर्वन्ति यदि पश्यन्त्युपक्रमात्॥<br><br>8419: शोचतो न भवेत् किंचित् केवलं परितप्यते। परित्यजन्ति ये दुःखं सुखं वाप्युभयं नराः॥<br><br>8420: त एव सुखमेधन्ते ज्ञानतृप्ता मनीषिणः। असंतोषपरा मूढाः संतोषं यान्ति पण्डिताः॥<br><br>8421: असंतोषस्य नास्त्यन्तस्तुष्टिस्तु परमं सुखम्। न शोचन्ति गताध्वानः पश्यन्तः परमां गतिम्॥<br><br>8422: न विषादे मनः कार्यं विषादो विषमुत्तमम्। मारयत्यकृतप्रज्ञं बालं क्रुद्ध इवोरगः॥<br><br>8423: यं विषादोऽभिभवति विक्रमे समुपस्थिते। तेजसा तस्य हीनस्य पुरुषार्थो न विद्यते॥<br><br>8424: अवश्यं क्रियमाणस्य कर्मणो दृश्यते फलम्। न हि निर्वेदमागम्य किंचित् प्राप्नोति शोभनम्॥<br><br>8425: अथाप्युपायं पश्येत दुःखस्य परिमोक्षणे। अशोचन्नारभेतैवं मुक्तश्चाव्यसनी भवेत्॥<br><br>8426: भूतेष्वभावं संचिन्त्य ये तु बुद्धेः परं गताः। न शोचन्ति कृतप्रज्ञाः पश्यन्तः परमां गतिम्॥<br><br>8427: न शोचामि च वै विद्वन् कालाकाक्षी स्थितो ह्यहम् एतैर्निदर्शनैर्ब्रह्मन् नावसीदामि सत्तम॥<br><br>8428: ब्राह्मण उवाच कृतप्रज्ञोऽसि मेधावी बुद्धिर्हि विपुला तव। नाहं भवन्तं शोचामि ज्ञानतृप्तोऽसि धर्मवित्॥<br><br>8429: आपृच्छे त्वां स्वस्ति तेऽस्तु धर्मस्त्वां परिरक्षतु। अप्रमादस्तु कर्तव्यो धर्मे धर्मभृतां वर॥<br><br>8430: पार्कण्डेय उवाच बाढमित्येव तं व्याधः कृताञ्जलिरुवाच ह। प्रदक्षिणमथो कृत्वा प्रस्थितो द्विजसत्तमः॥<br><br>8431: स तु गत्वा द्विजः सर्वां शुश्रूषां कृतवांस्तदा। मातापितृभ्यां वृद्धाभ्यां यथान्यायं सुशंसितः॥<br><br>8432: एतत् ते सर्वमाख्यातं निखिलेन युधिष्ठिर। पृष्टवानसि यं तात धर्मं धर्मभृतां वर॥<br><br>8433: पतिव्रताया माहात्म्यं ब्राह्मणस्य च सत्तम। मातापित्रोश्च शुश्रूषा धर्मव्याधेन कीर्तिता॥<br><br>8434: युधिष्ठिर उवाच अत्यद्भुतमिदं ब्रह्मन् धर्माख्यानमनुत्तमम्। सर्वधर्मविदां श्रेष्ठ कथितं मुनिसत्तम॥<br><br>8435: सुखश्रव्यतया विद्वन् मुहूर्त इव मे गतः। न हि तृप्तोऽस्मि भगवन् शृण्वानो धर्ममुत्तमम्॥<br><br>8436: वैशम्पायन उवाच श्रुत्वेमां धर्मसंयुक्तां धर्मराजः कथां शुभाम्। पुनः पप्रच्छ तमृषि मार्कण्डेयमिदं तदा॥<br><br>8437: युधिष्ठिर उवाच कथमग्निर्वनं यातः कथं चाप्यङ्गिराः पुरा। नष्टेऽग्नौ हव्यमवहदग्निर्भूत्वा महाद्युतिः॥<br><br>8438: अग्निर्यदा त्वेक एव बहुत्वं चास्य कर्मसु। दृश्यते भगवन् सर्वमेतदिच्छामि वेदितुम्॥<br><br>8439: कुमारश्च यथोत्पन्नो यथा चाग्नेः सुतोऽभवत्। यथा रुद्राच्च सम्भूतो गङ्गायां कृत्तिकासु च॥<br><br>8440: एतदिच्छाम्यहं त्वत्तः श्रोतुं भार्गवसत्तम। कौतूहलसमाविष्टो याथातथ्यं महामुने॥<br><br>8441: मार्कण्डेय उवाच अत्राप्युदाहरन्तीममितिहासं पुरातनम्। यथा क्रुद्धो हुतवहस्तपस्तप्तुं वनं गतः॥<br><br>8442: यथा च भगवानग्निः स्वयमेवाङ्गिराऽभवत्। संतापयंश्च प्रभया नाशयस्तिमिराणि च॥<br><br>8443: पुराङ्गिरा महाबाहो चचार तप उत्तमम्। आश्रमस्थो महाभागो हव्यवाहं विशेषयन्। तथा स भूत्वा तु तदा जगत् सर्वं व्यकाशयत्॥<br><br>8444: तपश्चरंस्तु हुतभुक् संतप्तस्तस्य तेजसा। भृशं ग्लानश्च तेजस्वी न च किंचित् प्रजज्ञिवान्॥<br><br>8445: अथ संचिन्तयामास भगवान् हव्यवाहनः। अन्योऽग्निरिह लोकानां ब्रह्मणा सम्प्रकल्पितः॥<br><br>8446: अग्नित्वं विप्रणष्टं हि तप्यमानस्य मे तपः। कथमग्निः पुनरहं भवेयमिति चिन्त्य सः॥<br><br>8447: अपश्यदग्निवल्लोकांस्तापयन्तं महामुनिम्। सोपासर्पच्छनैतिस्तमुवाच तदाङ्गिराः॥<br><br>8448: शीघ्रमेव भवस्वाग्निस्त्वं पुनर्लोकभावनः। विज्ञातश्चासि लोकेषु त्रिषु संस्थानचारिषु॥<br><br>8449: त्वमग्निः प्रथमं सृष्टो ब्रह्मणा तिमिरापहः। स्वस्थानं प्रतिपद्यस्व शीघ्रमेव तमोनुद॥<br><br>8450: अग्निरुवाच नष्टकीर्तिरहं लोके भवान् जातो हुताशनः। भवन्तमेव ज्ञास्यन्ति पावकं न तु मां जनाः॥<br><br>8451: निक्षिपाम्यहमग्नित्वं त्वमग्निः प्रथमो भव। भविष्यामि द्वितीयोऽहं प्राजापत्यक एव च॥<br><br>8452: अङ्गिरा उवाच कुरु पुण्यं पुरजास्वयं भवाग्निस्तिमिरापहः। मां च देव कुरुष्वाग्ने प्रथम पुत्रमञ्जसा॥<br><br>8453: मार्कण्डेय उवाच तच्छ्रुत्वाङ्गिरसो वाक्यं जातवेदास्तथाकरोत्। राजन् बृहस्पति भ तस्याप्यङ्गिरसः सुतः॥<br><br>8454: ज्ञात्वा प्रथमजं तं तु वढेराङ्गिरसं सुतम्। उपेत्य देवाः पप्रच्छुः कारणं तत्र भारत॥<br><br>8455: स तु पृष्टस्तदा देवैस्तत: कारणमब्रवीत्। प्रत्यगृह्णस्तु देवाश्च तद् वचोऽङ्गिरसस्तदा॥<br><br>8456: तत्र नानाविधानग्नीन् प्रवक्ष्यामि महाप्रभान्। कर्मभिर्बहुभिः ख्यातान् नानार्थान् ब्राह्मणेष्विह॥<br><br>8457: मार्कण्डेय उवाच ब्रह्मणो यस्तृतीयस्तु पुत्रः कुरुकुलोद्वह। तस्याभवत् सुभा भार्या प्रजास्तस्यां च मे शृणु॥<br><br>8458: बृहत्कीर्तिवृहज्ज्योतिर्वृहद्ब्रह्मा बृहन्मनाः। बृहन्मन्त्रो बृहद्भासस्तथा राजन् बृहस्पतिः॥<br><br>8459: प्रजासु तासु सर्वासु रूपेणाप्रतिमाभवत्। देवी भानुमती नाम प्रथमाङ्गिरसः सुता॥<br><br>8460: भूतानामेव सर्वेषां यस्यां रागस्तदाभवत्। रागाद्रागेति यामाहुर्द्वितीयाङ्गिरसः सुता॥<br><br>8461: यां कपर्दिसुतामाहुद्देश्यादृश्येति देहिनः। तनुत्वात्सा सिनीवाली तृतीयाङ्गिरसः सुता॥<br><br>8462: पश्यत्यर्चिष्मती भाभिर्हविभिश्च हविष्मती। षष्ठीमङ्गिरसः कन्यां पुण्यामाहुर्महिष्मतीम्॥<br><br>8463: महामखेष्वाङ्गिरसी दीप्तिमत्सु महामते। महामतीति विख्याता सप्तमी कथ्यते सुता। ॥<br><br>8464: यां तु दृष्ट्वा भगवतीं जनः कुहुकुहायते। एकानशेति तामाहुः कुहूमङ्गिरसः सुताम्॥<br><br>8465: मार्कण्डेय उवाच बृहस्पतेश्चान्द्रमसी भार्याऽऽसीद् या यशस्विनी। अग्नीन् साजनयत् पुण्यान् षडेकां चापि पुत्रिकाम्॥<br><br>8466: आहुतिष्वेव यस्याग्नेहविषाद्यं विधीयते। सोऽग्निद्र्हस्पतेः पुत्रः शंयुर्नाम महाव्रतः॥<br><br>8467: चातुर्मास्येषु यस्येष्टमश्वमेधेऽचजः प्रभुः। दीप्तो ज्वालैरनेकाभैरग्निरेकोऽथ वीर्यवान्॥<br><br>8468: शंयोरप्रतिमा भार्या सत्या सत्याथ धर्मजा। अग्निस्तस्य सुतो दीप्तस्तिस्रः कन्याश्च सुव्रताः॥<br><br>8469: प्रथमेनाज्यभागेन पूज्यते योऽग्निरध्वरे। अग्निस्तस्य भरद्वाजः प्रथमः पुत्र उच्यते॥<br><br>8470: पौर्णमासेषु सर्वेषु हविषाऽऽज्यं स्रुवोद्यतम्। भरतो नामतः सोऽग्निर्द्वितीयः शंयुतः सुतः॥<br><br>8471: तिस्रः कन्या भवन्त्यन्या यासां स भरतः पतिः। भरतस्तु सुतस्तस्य भरत्येका च पुत्रिका॥<br><br>8472: भरतो भरतस्याग्नेः पावकस्तु प्रजापतेः। महानत्यर्थमहितस्तथा भरतसप्तम॥<br><br>8473: भरद्वाजस्य भार्या तु वीरा वीरस्य पिण्डदा। प्राहुराज्येन तस्येज्यां सोमस्येव द्विजाः शनैः॥<br><br>8474: हविषा यो द्वितीयेन सोमेन सह युज्यते। रथप्रभू रथध्वानः कुम्भरेताः स उच्यते॥<br><br>8475: सरय्वां जनयत् सिद्धिं भानु भाभिः समावृणोत्। आग्नेयमानयन् नित्यमाह्वाने ह्येष सूयते॥<br><br>8476: यस्तु न च्यवते नित्यं यशसा वर्चसा श्रिया। अग्निनिश्च्यवनो नाम पृथिवीं स्तौति केवलम्॥<br><br>8477: विपाप्मा कलुषैर्मुक्तो विशुद्धश्चार्चिषा ज्वलन्। विपापोऽग्निः सुतस्तस्य सत्यः समयधर्मकृत्॥<br><br>8478: आक्रोशतां हि भूतानां यः करोति हि निष्कृतिम्। अग्निः स निष्कृति म शोभयत्यभिसेविते॥<br><br>8479: अनुकूजन्ति येनेह वेदनार्ताः स्वयं जनाः। तस्य पुत्रः स्वनो नाम पावकः स रुजस्करः॥<br><br>8480: यस्तु विश्वस्य जगतो बुद्धिमाक्रम्य तिष्ठति। तं प्राहुरध्यात्मविदो विश्वजिन्नाम पावकम्॥<br><br>8481: अन्तराग्निः स्मृतो यस्तु भुक्तं पचति देहिनाम्। स जज्ञे विश्वभुड्नाम सर्वलोकेषु भारत॥<br><br>8482: ब्रह्मचारी यतात्मा च सततं विपुलव्रतः। ब्राह्मणाः पूजयन्त्येनं पाकयज्ञेषु पावकम्॥<br><br>8483: पवित्रा गोमती नाम नदी यस्याभवत् प्रिया। तस्मिन् कर्माणि सर्वाणि क्रियन्ते धर्मकर्तृभिः॥<br><br>8484: वडवाग्निः पिबत्यम्भो योऽसौ परमदारुणः। ऊर्श्वभागूर्ध्वभाङ्नाम कविः प्राणाश्रितस्तु यः॥<br><br>8485: उदग्द्वारं हविर्यस्य गृहे नित्यं प्रदीयते। ततः स्विष्टं भवेदाज्यं स्विष्टकृत् परमः स्मृतः॥<br><br>8486: यः प्रशान्तेषु भूतेषु मन्युर्भवति पावकः। क्रुद्धस्य तु रसो जज्ञे मन्युतीव्रा च पुत्रिका। स्वाहेति दारुणा क्रूरा सर्वभूतेषु तिष्ठति॥<br><br>8487: त्रिदिवे यस्य सदृशो नास्ति रूपेण कश्चन। अतुलत्वात् कृतो देवैर्नाम्ना कामस्तु पावकः॥<br><br>8488: संहर्षाद् धारयन् क्रोधं धन्वी स्रग्वी रथे स्थितः। समरे नाशयेच्छनमोघो नाम पावकः॥<br><br>8489: उक्थो नाम महाभाग त्रिभिरुक्थैरभिष्टुतः। महावाचं त्वजनयत् समाश्वासं हि यं विदुः॥<br><br>8490: मार्कण्डेय उवाच काश्यपो ाथ वासिष्ठः प्राणश्च प्राणपुत्रकः। अग्निराङ्गिरसश्चैव च्यवनस्त्रिषु वर्चकः॥<br><br>8491: अचरन्त तपस्तीव्र पुत्रार्थे बहुवार्षिकम्। पुत्रं लभेम धर्मिष्ठं यशसा ब्रह्मणा समम्॥<br><br>8492: महाव्यातिभिातः पञ्चभिस्तैस्तदा त्वथ। जज्ञे तेजो महार्चिष्मान् पञ्चवर्णः प्रभावनः॥<br><br>8493: समिद्धोऽग्निः शिरस्तस्य बाहू सूर्यनिभौ तथा। त्वड्नेत्रे च सुवर्णाभे कृष्णे जङ्ग्रे च भारत॥<br><br>8494: पञ्चवर्णः स तपसा कृतस्तै पञ्चभिर्जनैः। पाञ्चजन्यः श्रुतो देवः पञ्चवंशकरस्तु सः॥<br><br>8495: दशवर्षसहस्राणि तपस्तप्त्वा महातपाः। जनयत् पावकं घोरं पितॄणां स प्रजाः सृजन्॥<br><br>8496: बृहद् स्थन्तरं मूों वक्त्राद् वा तरसाहरौ। शिवं नाभ्यां बलादिन्द्रं वाय्वग्नी प्राणतोऽसृजत्॥<br><br>8497: बाहुभ्यामनुदात्तौ च विश्वे भूतानि चैव ह। एतान् सष्ट्वा ततः पञ्च पितृणामसृजत् सुतान्॥<br><br>8498: बृहद्रथस्य प्रणिधिः काश्यपस्य महत्तरः। भानुरङ्गिरसो धीरः पुत्रो वर्चस्य सौभरः॥<br><br>8499: प्राणस्य चानुदात्तस्तु व्याख्याताः पञ्चविंशतिः। देवान् यज्ञमुषश्चान्यान् सृजत् पञ्चदशोत्तरान्॥<br><br>8500: सुभीममतिभीमं च भीमं भीमबलाबलम्। एतान् यज्ञमुषः पञ्च देवानां ह्यसृजत् तपः॥<br><br>8501: सुमित्रं मित्रवन्तं च मित्रज्ञं मित्रवर्धनम्। मित्रधर्माणमित्येतान् देवानभ्यसृजत् तपः॥<br><br>8502: सुरप्रवीरं वीरं च सुरेशं च सुवर्चसम्। सुराणामपि हन्तारं पञ्चैतानसृजत् तपः॥<br><br>8503: त्रिविधं संस्थिता होते पञ्च पञ्च पृथक् पृथक्। मुष्णन्त्यत्र स्थिता ह्येते स्वर्गतो यज्ञयाजिनः॥<br><br>8504: तेषामिष्टं हरन्त्येते निघ्नन्ति च महद्धविः। स्पर्धया हव्यवाहानां निघ्नन्त्येते हरन्ति च॥<br><br>8505: बहिर्वेद्यां तदादानं कुशलैः सम्प्रवर्तितम्। तदेते नोपसर्पन्ति यत्र चाग्निः स्थितो भवेत्॥<br><br>8506: चितोऽग्निरुद्वहन् यज्ञं पक्षाभ्यां तान् प्रबाधते। मन्त्रैः प्रशमिता ह्येते नेष्टं मुष्णन्ति यज्ञियम्॥<br><br>8507: बृहदुक्थस्तपस्यैव पुत्रो भूमिमुपाश्रितः। अग्निहोत्रे हूयमाने पृथिव्यां सद्रिरिज्यते॥<br><br>8508: रथन्तरश्च तपसः पुत्रोऽग्निः परिपठ्यते। मित्रविन्दाय वै तस्य हविरध्वर्यवो विदुः॥<br><br>8509: मुमुदे परमप्रीत: सह पुत्रैर्महायशाः॥<br><br>8510: मार्कण्डेय उवाच गुरुभिर्नियमैर्युक्तो भरतो नाम पावकः। अग्निः पुष्टिमतिर्नाम तुष्टः पुष्टिं प्रयच्छति। भरत्येष प्रजाः सर्वास्ततो भरत उच्यते॥<br><br>8511: अग्नियश्च शिवो नाम शक्तिपूजापरश्च सः। दुःखार्तानां च सर्वेषां शिवकृत् सततं शिवः॥<br><br>8512: तपसस्तु फलं दृष्ट्वा सम्प्रवृद्धं तपो महत्। उद्धर्तुकामो मतिमान् पुत्रो जज्ञे पुरंदरः॥<br><br>8513: ऊष्मा चैवोष्मणो जज्ञे सोऽग्निधूतस्य लक्ष्यते। अग्निश्चापि मनु म प्राजापत्यमकारयत्॥<br><br>8514: शम्भुमग्निमथ प्राहुर्ब्राह्मणा वेदपारगाः। आवसथ्यं द्विजाः प्राहुर्दीप्तमग्नि महाप्रभम्॥<br><br>8515: ऊर्जस्करान् हव्यवाहान् सुवर्णसदृशप्रभान्। ततस्तपो ह्यजनयत् पञ्च यज्ञसुतानिह॥<br><br>8516: प्रशान्तेऽग्निर्महाभाग परिश्रान्तो गवां पतिः। असुरान् जनयन् घोरान् मांश्चैव पृथग्विधान्॥<br><br>8517: तपसश्च मनुं पुत्रं भानु चाप्यङ्गिराः सृजत्। बृहद्भानुं तु तं प्राहुर्ब्राह्मणा वेदपारगाः॥<br><br>8518: भानोर्भार्या सुप्रजा तु बृहद्भासा तु सूर्यजा। असृजेतां तु षट् पुत्रान् शृणु तासां प्रजाविधिम्॥<br><br>8519: दुर्बलानां तु भूतानामसून् यः सम्प्रयच्छति। तमग्नि बलदं प्राहुः प्रथमं भानुतः सुतम्॥<br><br>8520: यः प्रशान्तेषु भूतेषु मन्युर्भवति दारुणः। अग्निः स मन्युमानाम द्वितीयो भानुतः सुतः॥<br><br>8521: दर्श च पौर्णमासे च यस्येह हविरुच्यते। विष्णुर्नामेह योऽग्निस्तु धृतिमान्नाम सोऽङ्गिराः॥<br><br>8522: इन्द्रेण सहितं यस्य हविराचयणं स्मृतम्। अग्निराचयणो नाम भानोरेवान्वयस्तु सः॥<br><br>8523: चातुर्मास्येषु नित्यानां हविषा योनिरग्रहः। चतुर्भिः सहितः पुत्रैर्भानोरेवान्वयः स्तुभः॥<br><br>8524: निशा त्वजनयत् कन्यामग्नीषोमावुभौ तथा। मनोरेवाभवद् भार्या सुषुवे पञ्च पावकान्॥<br><br>8525: पूज्यते हविषाग्येण चातुर्मास्येषु पावकः। पर्जन्यसहितः श्रीमानग्निर्वैश्वानरस्तु सः॥<br><br>8526: अस्य लोकस्य सर्वस्य यः प्रभुः परिपठ्यते। सोऽग्निविश्वपति म द्वितीयो वै मनोः सुतः॥<br><br>8527: तत: स्विष्टं भवेदाज्यं स्विष्टकृत् परमस्तु सः। कन्या सा रोहिणी नाम हिरण्यकशिपोः सुता॥<br><br>8528: कर्मणासौ बभौ भार्या स वह्निः स प्रजापतिः। प्राणानाश्रित्य यो देहं प्रवर्तयति देहिनाम्। तस्य संनिहितो नाम शब्दरूपस्य साधनः॥<br><br>8529: शुक्लकृष्णगतिर्देवो यो बिभर्ति हुताशनम्। अकल्मषः कल्मषाणां कर्ता क्रोधाश्रितस्तु सः॥<br><br>8530: कपिलं परमर्षि च यं प्राहुर्यतयः सदा। अग्निः स कपिलो नाम सांख्ययोगप्रवर्तकः॥<br><br>8531: अचं यच्छन्ति भूतानां येन भूतानि नित्यदा। कर्मस्विह विचित्रेषु सोऽचणीर्वह्निरुच्यते॥<br><br>8532: इमानन्यान् समसृजत् पावकान् प्रथितान् भुवि। अग्निहोत्रस्य दुष्टस्य प्रायश्चित्तार्थमुल्बणान्॥<br><br>8533: संस्पृशेयुर्यदान्योन्यं कथञ्चिद् वायुनाग्नयः। इष्टिरष्टाकपालेन कार्या वै शुचयेऽग्नये॥<br><br>8534: दक्षिणाग्निर्यदा द्वाभ्यां संसृजेत तदा किला इष्टिरष्टाकपालेन कार्या वै वीतयेऽग्नये॥<br><br>8535: यद्यग्नयो हि स्पृश्येयुनिवेशस्था दवाग्निना। इष्टिरष्टाकपालेन कार्या तु शुचयेऽग्नये॥<br><br>8536: अग्नि रजस्वला वै स्त्री संस्पृशेदग्निहोत्रिकम्। इष्टिरष्टाकपालेन कार्या वसुमतेऽग्नये। ॥<br><br>8537: मृतः श्रूयेत यो जीवः परेयुः पशवो यदा। इष्टिरष्टाकपालेन कार्या सुरभिमतेऽग्नये॥<br><br>8538: आर्तो न जुहुयादग्नि त्रिरात्रं यस्तु ब्राह्मणः। इष्टिरष्टाकपालेन कार्या स्यादुत्तराग्नये॥<br><br>8539: दर्श च पौर्णमासं च यस्य तिष्ठेत् प्रतिष्ठितम्। इष्टिरष्टाकपालेन कार्या पथिकृतेऽग्नये। ॥<br><br>8540: सूतिकाग्निर्यदा चाग्नि संस्पृशेदग्निहोत्रिकम्। इष्टिरष्टाकपालेन कार्या चाग्निमतेऽग्नये॥<br><br>8541: मार्कण्डेय उवाच आपस्य मुदिता भार्या सहस्य परमा प्रिया। भूपतिर्भुवभर्ता च जनयत् पावकं परम्॥<br><br>8542: भूतानां चापि सर्वेषां यं प्राहुः पावकं पतिम्। आत्मा भुवनभर्तेति सान्वयेषु द्विजातिषु॥<br><br>8543: महतां चैव भूतानां सर्वेषामिह यः पतिः। भगवान् स महातेजा नित्यं चरति पावकः॥<br><br>8544: अग्निहपति म नित्यं यज्ञेषु पूज्यते। हुतं वहति यो हव्यमस्य लोकस्य पावकः॥<br><br>8545: अपां गर्भो महाभागः सत्त्वभुग् यो महाद्भुतः। भूपतिर्भुवभर्ता च महतः पतिरुच्यते॥<br><br>8546: दहन् मृतानि भूतानी तस्याग्निर्भरतोऽभवत्। अग्निष्टोमे च नियतः क्रतुश्रेष्ठो भरस्य तु॥<br><br>8547: स वह्निः प्रथमो नित्यं देवैरन्विष्यते प्रभुः। आयान्तं नियतं दृष्ट्वा प्रविवेशार्णवं भयात्॥<br><br>8548: देवास्तत्रापि गच्छन्ति मार्गमाणा यथादिशम्। दृष्ट्वा त्वग्निरथर्वाणं ततो वचनमब्रवीत्॥<br><br>8549: देवानां वह हव्यं त्वमहं वीर सुदुर्बलः। अथ त्वं गच्छ मध्वक्षं प्रियमेतत् कुरुष्व मे॥<br><br>8550: प्रेष्य चाग्निरथर्वाणमन्यं देशं ततोऽगमत्। मत्स्यास्तस्य समाचख्युः क्रुद्धस्तानग्निरब्रवीत्। भक्ष्या वै विविधैर्भावैर्भविष्यथ शरीरिणाम्॥<br><br>8551: अथर्वाणं तथा चापि हव्यवाहोऽब्रवीद् वचः। ११। । अनुनीयमानो हि भृशं देववाक्याद्धि तेन सः। नैच्छद् वोढुं हविः सोढुं शरीरं चापि सोऽत्यजत्॥<br><br>8552: स तच्छरीरं संत्यज्य प्रविवेश धरां तदा। भूमिं स्पृष्टासृजद् धातून पृथक् पृथगतीव हि॥<br><br>8553: पूयात् स गन्धं तेजश्च अस्थिभ्यो देवदारु च। श्लेष्मणः स्फाटिकं तस्य पित्तान्मारकतं तथा॥<br><br>8554: यकृत् कृष्णायसं तस्य त्रिभिरेव वभुः प्रजाः। नखास्तस्याभ्रपटलं शिराजलानि विदुमम्॥<br><br>8555: शरीराद् विविधाश्चान्ये धातवोऽस्याभवन् नृप। एवं त्यक्त्वा शरीरं च परमे तपसि स्थितः॥<br><br>8556: भृग्वङ्गिरादिभिर्भूयस्तपसोत्थापितस्तदा। भृशं जज्वाल तेजस्वी तपसाऽऽप्यायित: शिखी। ॥<br><br>8557: दृष्ट्वा ऋषि भयाच्चापि प्रविवेश महार्णवम्। तस्मिन् नष्टे जगद् भीतमथर्वाणमथाश्रितम्। अर्चयामासुरेवैनमथर्वाणं सुरादयः॥<br><br>8558: अथर्वा त्वसृजल्लोकानात्मनाऽऽलोक्य पावकम्। मिषतां सर्वभूतानामुन्ममाथ महार्णवम्॥<br><br>8559: एवमग्निर्भगवता नष्टः पूर्वमथर्वणा। आहूतः सर्वभूतानां हव्यं वहति सर्वदा॥<br><br>8560: एवं त्वजनयद् धिष्ण्यान् वेदोक्तान् विबुधान् बहून्। विचरन् विविधान् देशान् भ्रममाणस्तु तत्र वै॥<br><br>8561: सिन्धुनदं पञ्चनदं देविकाथ सरस्वती। गङ्गा च शतकुम्भा च सरयूर्गण्डसाह्वया॥<br><br>8562: चर्मग्वती मही चैव मेध्या मेधातिथिस्तदा। ताम्रवती वेत्रवती नद्यस्तिस्रोऽथ कौशिकी॥<br><br>8563: तमसा नर्मदा चैव नदी गोदावरी तथा। वेणोपवेणा भीमा च वडवा चैव भारत॥<br><br>8564: भारती सुप्रयोगा च कावेरी मुर्मुरा तथा। तुड़वेणा कृष्णवेणा कपिला शोण एव च॥<br><br>8565: एता नद्यस्तु धिष्ण्यानां मातरो याः प्रकीर्तिताः। अद्भुतस्य प्रिया भार्या तस्य पुत्रो विभूरसिः॥<br><br>8566: यावन्तः पावकाः प्रोक्ताः सोमास्तावन्त एव तु। अत्रेचाप्यन्वये जाता ब्रह्मणो मानसाः प्रजाः॥<br><br>8567: अत्रिः पुत्रान् स्रष्टुकामस्तानेवात्मन्यधारयत्। २८॥<br><br>8568: तस्य तद्ब्रह्मणः कार्यान्निर्हरन्ति हुताशनाः। एवमेते महात्मानः कीर्तितास्तेऽग्नयो मया। ॥<br><br>8569: अप्रमेया यथोत्पन्नाः श्रीमन्तस्तिमिरापहाः। अद्भुतस्य तु माहात्म्यं यथा वेदेषु कीर्तितम्॥<br><br>8570: तादृशं विद्धि सर्वेषामेको ह्येषु हुताशनः। एक एवैष भगवान् विज्ञेयः प्रथमोऽङ्गिराः॥<br><br>8571: बहुधा निःसृतः कायाज्ज्योतिष्टोमः क्रतुर्यथा। इत्येष वंशः सुमहानग्नीनां कीर्तितो मया। योऽर्चितो विविधैर्मन्त्रैर्हव्यं वहति देहिनाम्॥<br><br>8572: मार्कण्डेय उवाच अग्नीनां विविधा वंशाः कीर्तितास्ते मयानघ। शृणु जन्म तु कौरव्य कार्तिकेयस्य धीमतः॥<br><br>8573: अद्भुतस्याद्भुतं पुत्रं प्रवक्ष्याम्यमितौजसम्। जातं ब्रह्मर्षिभार्याभिर्ब्रह्मण्यं कीर्तिवर्धनम्॥<br><br>8574: देवासुराः ए । यत्ता विनिघ्नन्तः परस्परम्। तत्राजयन् सदा देवान् दानवा घोररूपिणः॥<br><br>8575: वध्यमानं बलं दृष्ट्वा बहुशस्तैः पुरंदरः। स सैन्यनायकार्थाय चिन्तामाप भृशं तदा॥<br><br>8576: देवसेनां दानवैर्हि भग्नां दृष्ट्वा महाबलः। पालयेद् वीर्यमाश्रित्य स ज्ञेयः पुरुषो मया॥<br><br>8577: स शैलं मानसं गत्वा ध्यायनर्थमिदं भृशम्। शुश्रावार्तस्वरं घोरमय मुक्तं स्त्रिया तदा॥<br><br>8578: अभिधावतु मां कश्चित् पुरुषस्त्रातु चैव ह। पतिं च मे प्रदिशतु स्वयं वा पतिरस्तु मे॥<br><br>8579: पुरंदरस्तु तामाह मा भर्नास्ति भयं तव। एवमुक्त्वा ततोऽपश्यत् केशिनं स्थितमग्रतः॥<br><br>8580: किरीटिनं गदापाणि धातुमन्तमिवाचलम्। हस्ते गृहीत्वा कन्यां तामथैनं वासवोऽब्रवीत्॥<br><br>8581: अनार्यकर्मन् कस्मात् त्वमिमां कन्यां जिहीर्षसि। वलिाणं मां विजानीहि विरमास्याः प्रबाधनात्॥<br><br>8582: केश्युवाच विसृजस्व त्वमेवैनां शत्रैषा प्रार्थिता मया। क्षमं ते जीवतो गन्तुं स्वपुरं पाकशासन॥<br><br>8583: एवमुक्त्वा गदां केशी चिक्षेपेन्द्रवधाय वै। तामापतन्तीं चिच्छेद मध्ये वलोण वासवः॥<br><br>8584: अथास्य शैलशिखरं केशी क्रुद्धो व्यवासृजत्। तदा पतन्तं सम्प्रेक्ष्य शैलशृङ्गं शतक्रतुः॥<br><br>8585: बिभेद राजन् वलोण भुवि तन्निपपात ह। पतता तु तदा केशी तेन शृङ्गेण ताडितः॥<br><br>8586: हित्वा कन्यां महाभागां प्राद्रवद् भृशपीडितः। अपयातेऽसुरे तस्मिंस्तां कन्यां वासवोऽब्रवीत्। कासि कस्यासि किछेह कुरुषे त्वं शुभानने॥<br><br>8587: कन्योवाच अहं प्रजापतेः कन्या देवसेनेति विश्रुता। भगिनी दैत्यसेना मे सा पूर्वं केशिना हृता॥<br><br>8588: सदैवावां भगिन्यौ तु सखीभिः सह मानसम्। आगच्छावेह रत्यर्थमनुज्ञाप्य प्रजापतिम्॥<br><br>8589: नित्यं चावां प्रार्थयते हर्तुं केशी महासुरः। इच्छत्येनं दैत्यसेना न चाहं पाकशासन॥<br><br>8590: सा हृतानेन भगवन् मुक्ताहं त्वद्बलेन तु। त्वया देवेन्द्र निर्दिष्टं पतिमिच्छामि दुर्जयम्॥<br><br>8591: इन्द्र उवाच मम मातृष्वसेयी त्वं माता दाक्षायणी मम। आख्यातुं त्वहमिच्छामि स्वयमात्मबलं त्वया। ॥<br><br>8592: कन्योवाच अबलाहं महाबाहो पतिस्तु बलवान् मम। वरदानात् पितुर्भावी सुरासुरनमस्कृतः॥<br><br>8593: इन्द्र उवाच कीदृशं तु बलं देवि पत्युस्तव भविष्यति। एतदिच्छाम्यहं श्रोतुं तव वाक्यमनिन्दिते॥<br><br>8594: कन्योवाच देवदानवयक्षाणां किन्नरोरगरक्षसाम्। जेता यो दुष्टदैत्यानां महावीर्यो महाबलः॥<br><br>8595: यस्तु सर्वाणि भूतानि त्वया सह विजेष्यति। स हि मे भविता भर्ता ब्रह्मण्यः कीर्तिवर्धनः॥<br><br>8596: मार्कण्डेय उवाच इन्द्रस्तस्या वचः श्रुत्वा दुःखितोऽचिन्तयद् भृशम्। अस्या देव्याः पतिर्नास्ति यादृशं सम्प्रभाषते॥<br><br>8597: अथापश्यत् स उदये भास्करं भास्करद्युतिः। सोमं चैव महाभागं विशमानं दिवाकरम्॥<br><br>8598: अमावास्यां प्रवृत्तायां मुहूर्ते रौद्र एव तु। देवासुरं च संग्रामं सोऽपश्यदुदये गिरौ॥<br><br>8599: लोहितैश्च घनैर्युक्तां पूर्वां संध्यां शतक्रतुः। अपश्यल्लोहितोदं च भगवान् वरुणालयम्॥<br><br>8600: भृगुभिश्चाङ्गिरोभ्यश्च हुतं मन्त्रैः पृथग्विधैः। हव्यं गृहीत्वा वह्निं च प्रविशन्तं दिवाकरम्॥<br><br>8601: पर्व चैव चतुर्विशं तदा सूर्यमुपस्थितम्। तथा धर्मगतं रौद्रं सोमं सूर्यगतं च तम्॥<br><br>8602: समालोक्यैकतामेव शशिनो भास्करस्य च। समवायं तु तं रौद्रं दृष्ट्वा शक्रोऽन्वचिन्तयत्॥<br><br>8603: सूर्याचन्द्रमसोधैरं दृश्यते परिवेषणम्। एतस्मिन्नेव रात्र्यन्ते महद् युद्धं तु शंसति॥<br><br>8604: सरित्सिन्धुरपीयं तु प्रत्यसृग्वाहिनी भृशम्। शृगालिन्यग्निवक्त्रा च प्रत्यादित्यं विराविणी॥<br><br>8605: एष रौद्रश्च सङ्घातो महान् युक्तश्च तेजसा। सोमस्य वह्निसूर्याभ्यामद्भुतोऽयं समागमः॥<br><br>8606: जनयेद् यं सुतं सोमः सोऽस्या देव्याः पतिर्भवेत्। अग्निश्चैतैर्गुणैर्युक्तः सर्वैरग्निश्च देवता॥<br><br>8607: एष चेज्जनयेद् गर्भ सोऽस्या देव्याः पतिर्भवेत्। एवं संचिन्त्य भगवान् ब्रह्मलोकं तदा गतः॥<br><br>8608: गृहीत्वा देवसेनां तामवदत् स पितामहम्। उवाच चास्या देव्यास्त्वं साधुशूरं पतिं दिश॥<br><br>8609: ब्रह्मोवाच मयतच्चिन्तितं कार्यं त्वया दानवसूदन। तथा स भविता गर्भो बलवानुरुविक्रमः॥<br><br>8610: स भविष्यति सेनानीस्त्वया सह शतक्रतो। अस्या देव्याः पतिश्चैव स भविष्यति वीर्यवान्॥<br><br>8611: एतच्छ्रुत्वा नमस्तस्मै कृत्वासौ सह कन्यया। तत्राभ्यगच्छद् देवेन्द्रो यत्र देवर्षयोऽभवन्॥<br><br>8612: वसिष्ठप्रमुखा मुख्या विप्रेन्द्राः सुमहाबलाः। भागार्थं तपसो धातुं तेषां सोमं तथाध्वरे॥<br><br>8613: पिपासवो ययुर्देवा: शतक्रतुपुरोगमाः। इष्टि कृत्वा यथान्यायं सुसमिद्धे हुताशने॥<br><br>8614: जुहुवुस्ते महात्मानो हव्यं सर्वदिवौकसाम्। समाहूतो हुतवहः सोऽद्भुतः सूर्यमण्डलात्॥<br><br>8615: विनिःसृत्य ययौ वह्निर्वाग्यतो विधिवत् प्रभुः। आगम्याहवनीयं वै तैर्द्विजैर्मन्त्रतो हुतम्॥<br><br>8616: स तत्र विविधं हव्यं प्रतिगृह्य हुताशनः। ऋषिभ्यो भरतश्रेष्ठ प्रायच्छत दिवौकसाम्॥<br><br>8617: निष्क्रामंश्चाप्यपश्यत् स पत्नीस्तेषां महात्मनाम्। स्वेष्वासनेषूपविष्टाः स्वपन्तीश्च तथा सुखम्॥<br><br>8618: रुक्मवेदिनिभास्तास्तु चन्द्रलेखा इवामलाः। हुताशनार्चिप्रतिमाः सर्वास्तारा इवाद्भुताः॥<br><br>8619: स तत्र तेन मनसा बभूव क्षुभितेन्द्रियः। पत्नीदृष्ट्वा द्विजेन्द्राणां वह्निः कामवशं ययौ। ॥<br><br>8620: भूयः संचिन्तयामास न न्याय्यं क्षुभितो ह्यहम्। साध्व्यः पत्न्यो द्विजेन्द्राणामकामाः कामयाम्यहम्॥<br><br>8621: नैताः शक्या मया द्रष्टुं स्प्रष्टुं वाप्यनिमित्ततः। गार्हपत्यं समाविश्य तस्मात् पश्याम्यभीक्ष्णशः॥<br><br>8622: मार्कण्डेय उवाच संस्पृशन्निव सर्वास्ताः शिखाभिः काञ्चनप्रभाः। पश्यमानश्च मुमुदे गार्हपत्यं समाश्रितः॥<br><br>8623: निरुष्य तत्र सुचिरमेवं वह्रिर्वशं गतः। मनस्तासु विनिक्षिप्य कामयानो वराङ्गनाः॥<br><br>8624: कामसंतप्तहदयो देहत्यागविनिश्चितः। अलाभे ब्राह्मणस्त्रीणामग्निर्वनमुपागमत्॥<br><br>8625: स्वाहा तं दक्षदुहिता प्रथमं कामयत् तदा। सा तस्य छिद्रमन्वैच्छच्चिरात्प्रभृति भाविनी॥<br><br>8626: अप्रमत्तस्य देवस्य न च पश्यत्यनिन्दिता। सा तं ज्ञात्वा यथावत् तु वह्नि वनमुपागतम्॥<br><br>8627: तत्त्वतः कामसंतप्तं चिन्तयामास भाविनी। अहं सप्तर्षिपत्नीनां कृत्वा रूपाणि पावकम्॥<br><br>8628: कामयिष्यामि कामार्ता तासां रूपेण मोहितम्। एवं कृते प्रीतिरस्य कामावाप्तिश्च मे भवेत्॥<br><br>8629: मार्कण्डेय उवाच शिवा भार्या त्वङ्गिरसः शीलरूपगुणान्विता। तस्याः सा प्रथमं रूपं कृत्वा देवी जनाधिप॥<br><br>8630: जगाम पावकाभ्याशं तं चोवाच वराङ्गना। मामग्ने कामसंतप्तां त्वं कामयितुमर्हसि॥<br><br>8631: करिष्यसि न चेदेवं मृतां मामुपधारय। अहमङ्गिरसो भार्या शिवा नाम हुताशन। शिष्टाभिः प्रहिता प्राप्ता मन्त्रयित्वा विनिश्चयम्॥<br><br>8632: अग्निरुवाच कथं मां त्वं विजानीये कामार्तमितराः कथम्। यास्त्वता कीर्तिताः सर्वाः सप्तर्षीणां प्रियाः स्त्रियः। शिवोवाच अस्माकं त्वं प्रियो नित्यं बिभीमस्तु वयं तव। त्वच्चित्तमिङ्गित्तैख़त्वा प्रेषितास्मि तवान्तिकम्॥<br><br>8633: मैथुनायेह सम्प्राप्ता कामं प्राप्तं दुतं चर। जामयो मां प्रतीक्षन्ते गमिष्यामि हुताशन॥<br><br>8634: मार्कण्डेय उवाच ततोऽग्निरुपयेमे तां शिवां प्रीतिमुदायुतः। प्रीत्या देवी समायुक्ता शुक्रं जग्राह पाणिना॥<br><br>8635: अचिन्तयन्ममेदं ये रूपं द्रक्ष्यन्ति कानने। ते ब्राह्मणीनामनृतं दोषं वक्ष्यन्ति पावक॥<br><br>8636: तस्मादेतद् रक्ष्यमाणा गरुडी सम्भवाम्यहम्। वनानिर्गमनं चैव सुख मम भविष्यति॥<br><br>8637: मार्कण्डेय उवाच सुपर्णी सा तदा भूत्वा निर्जगाम महावनात्। अपश्यत् पर्वतं श्वेतं शरस्तम्बैः सुसंवृतम्॥<br><br>8638: दृष्टीविषैः सप्तशीर्षैर्गुप्तं भोगिभिरद्भुतैः। रक्षोभिश्च पिशाचैश्च रौद्रैर्भूतगणैस्तथा॥<br><br>8639: राक्षसीभिश्च सम्पूर्णमनेकैश्च मृगद्विजैः। सा तत्र सहसा गत्वा शैलपृष्ठं सुदुर्गमम्॥<br><br>8640: प्राक्षिपत् काञ्चने कुण्डे शुक्रं सा त्वरिता शुभा। सप्तानामपि सा देवी सप्तर्षीणां महात्मनाम्॥<br><br>8641: पत्नीसरूपतां कृत्वा कामयामास पावकम्। दिव्यरूपमरुन्धत्याः कर्तुं न शकितं तया॥<br><br>8642: तस्यास्तपःप्रभावेण भर्तृशुश्रूषणेन च। षट्कृत्वस्तत् तु निक्षिप्तमग्ने रेतः कुरूत्तम॥<br><br>8643: तस्मिन् कुण्डे प्रतिपदि कामिन्या स्वाहया तदा। तत् स्कन्नं तेजसा तत्र संवृतं जनयत् सुतम्॥<br><br>8644: ऋषिभिः पूजितं स्कन्नमनयत् स्कन्दतां ततः। षशिरा द्विगुणश्रोत्रो द्वादशाक्षिभुजक्रमः॥<br><br>8645: एकग्रीवैकजठरः कुमारः समपद्यत। द्वितीयायामभिव्यक्तस्तृतीयायां शिशुर्बभौ॥<br><br>8646: अङ्गप्रत्यङ्गसम्भूतश्चतूर्थ्यामभवद् गुहः। लोहिताभ्रेण महता संवृतः सह विद्युताः॥<br><br>8647: लोहिताभ्रे सुमहति भाति सूर्य इवोदितः। गृहीतं तु धनुस्तेन विपुलं लोमहर्षणम्॥<br><br>8648: न्यस्तं यत् त्रिपुरघ्नेन सुरारिविनिकृन्तनम्। तद् गृहीत्वा धनुः श्रेष्ठं ननाद बलवांस्तदा॥<br><br>8649: सम्मोहयन्निवेमान् स त्रील्लोकान् सचराचरान्। तस्य तं निनदं श्रुत्वा महामेघौघनिः स्वनम्॥<br><br>8650: उत्पेततुर्महानागौ चित्रश्चैरावतश्च ह। तावापतन्तौ सम्प्रेक्ष्य स बालोऽर्कसमद्युतिः॥<br><br>8651: द्वाभ्यां गृहीत्वा पाणिभ्यां शक्ति चान्येन पाणिना अपरेणाग्निदायादस्ताम्रचूडं भुजेन सः॥<br><br>8652: महाकायमुपश्लिष्टं कुक्कुटं बलिनां वरम्। गृहीत्वा व्यनदद् भीमं चिक्रीड च महाभुजः॥<br><br>8653: द्वाभ्यां भुजाभ्यां बलवान् गृहीत्वा शङ्खमुत्तमम्। प्राध्यापयत भूतानां त्रासनं बलिनामपि॥<br><br>8654: द्वाभ्यां भुझाभ्यामाकाशं बहुशो निजधान ह। क्रीडन् भाति महासेनस्त्रील्लोकान् वदनैः पिबन्॥<br><br>8655: पर्वताचेऽप्रमेयात्मा रश्मिमानुदये यथा। स तस्य पर्वतस्याचे निषण्णोऽद्भुतविक्रमः॥<br><br>8656: व्यलोकयदमेयात्मा मुखैर्नानाविधैर्दिशः। स पश्यन् विविधान् भावांश्चकार निनदं पुनः॥<br><br>8657: तस्य तं निनदं श्रुत्वा न्यपतन् बहुधा जनाः। भीताश्चोद्विग्नमनसस्तमेव शरणं ययुः॥<br><br>8658: ये तु तं संश्रिता देवं नानावर्णास्तदा जनाः। तानप्याहुः पारिषदान् ब्राह्मणाः सुमहाबलान्॥<br><br>8659: स तूत्थाय महाबाहुरुपसान्त्व्य च तान् जनान्। धनुर्विकृष्य व्यसृजद् बाणान् श्वेते महागिरौ। ॥<br><br>8660: बिभेद स शरैः शैलं क्रौचं हिमवतः सुतम्। तेन हंसाश्च गृध्राश्च मेरुं गच्छन्ति पर्वतम्॥<br><br>8661: स विशीर्णोऽपतच्छैलो भृशमार्तस्वरान् रुवन्। तस्मिन् निपतिते त्वन्ये नेदुः शैला भृशं तदा॥<br><br>8662: स तं नादं भृशार्तानां श्रुत्वापि बलिनां वरः। न प्राच्यवदमेयात्मा शक्तिमुद्यम्य चानदत्॥<br><br>8663: सा तदा विमला शक्तिः क्षिप्ता तेन महात्मना। बिभेद शिखरं घोरं श्वेतस्य तरसा गिरेः॥<br><br>8664: स तेनाभिहतो दीर्णो गिरिः श्वेतोऽचलैः सह। उत्पपात महीं त्यक्त्वा भीतस्तस्मान्महात्मनः॥<br><br>8665: ततः प्रव्यथिता भूमिळशीर्यत समन्ततः। आर्ता स्कन्दं समासाद्य पुनर्बलवती बभौ॥<br><br>8666: पर्वताश्च नमस्कृत्य तमेव पृथिवीं गताः। अथैनमभजल्लोकः स्कन्दं शुक्लस्य पञ्चमीम्॥<br><br>8667: मार्कण्डेय उवाच तस्मिञ्जाते महासत्त्वे महासेने महाबले। समुत्तस्थुर्महोत्पाता घोररूपाः पृथग्विधाः॥<br><br>8668: स्त्रीपुंसोर्विपरीतं च तथा द्वन्द्वानि यानि च। ग्रहा दीप्ता दिशः खं च ररास च मही भृशम्॥<br><br>8669: ऋषयश्च महाघोरान् दृष्ट्वोत्पातान् समन्ततः। अकुर्वञ्छान्तिमुद्विग्ना लोकानां लोकभावनाः॥<br><br>8670: निवसन्ति वने ये तु तस्मिश्चैत्ररथे जनाः। तेऽब्रुवन्नेष नोऽनर्थः पावकेनाहितो महान्॥<br><br>8671: संगम्य षड्भिः पत्नीभिः सप्तर्षिणामिति स्म ह। अपरे गरुडीमाहुस्त्वयानर्थोऽयमाहृतः॥<br><br>8672: यैर्दृष्टा सा तदा देवी तस्या रूपेण गच्छती। न तु तत् स्वाहया कर्म कृतं जानाति वै जनः॥<br><br>8673: सुपर्णी तु वचः श्रुत्वा ममायं तनयस्तिवति। उपगम्य शनैः स्कन्दमाहाहं जननी तव॥<br><br>8674: अथ सप्तर्षयः श्रुत्वा जातं पुत्रं महौजसम्। तत्यजुः षट् तदा पत्नीविना देवीमरुन्धतीम्॥<br><br>8675: षड्भिरेव तदा जातमाहुस्तद्वनवासिनः। सप्तर्षीनाह च स्वाहा मम पुत्रोऽयमित्युत॥<br><br>8676: अहं जाने नैतदेवमिति राजन् पुनः पुनः। विश्वामित्रस्तु कृत्वेष्टिं सप्तर्षीणां महामुनिः॥<br><br>8677: पावकं कामसंतप्तमदृष्टः पृष्ठतोऽन्वगात्। तत् तेन निखिलं सर्वमवबुद्धं यथातथम्॥<br><br>8678: विश्वामित्रस्तु प्रथमं कुमारं शरणं गतः। स्तवं दिव्यं सम्प्रचक्रे महासेनस्य चापि सः॥<br><br>8679: मङ्गलानि च सर्वाणि कौमाराणि त्रयोदश। जातकर्मादिकास्तस्य क्रियाश्चक्रे महामुनिः॥<br><br>8680: षड्वक्त्रस्य तु माहात्म्यं कुक्कुटस्य तु साधनम् शक्त्या देव्याः साधनं च तथा पारिषदामपि॥<br><br>8681: विश्वामित्रश्चाकारैतत् कर्म लोकहिताय वै। तस्मादृषिः कुमारस्य विश्रामित्रोऽभवत् प्रियः॥<br><br>8682: अन्वजानाच्च स्वाहाया रूपान्यत्वं महामुनिः। अब्रवीच्च मुनीन् सर्वान् नापराध्यन्ति वै स्त्रियः॥<br><br>8683: मार्कण्डेय उवाच स्कन्दं श्रुत्वा तदा देवा वासवं सहिताऽब्रुवन्॥<br><br>8684: अविषाबलं स्कन्दं जहि शक्राशु माचिरम्। यदि वा न निहंस्येनं देवेन्द्रोऽयं भविष्यति॥<br><br>8685: त्रैलोक्यं संनिगृह्यास्मांस्त्वां च शक्र महाबल। स तानुवाच व्यथितो बालोऽयं सुमहाबलः॥<br><br>8686: स्रष्टारमपि लोकानां युधि विक्रम्य नाशयेत्। न बालमुत्सहे हन्तुभिति शक्रः प्रभाषते॥<br><br>8687: तेऽब्रुवन् नास्ति ते वीर्यं यत् एवं प्रभाषसे। सर्वास्त्वद्याभिगच्छन्तु स्कन्दं लोकस्य मातरः॥<br><br>8688: कामवीर्या जन्तु चैनं तथेत्युक्त्वा च ता ययुः। तमप्रतिबलं दृष्ट्वा विषण्णवदनास्तु ताः॥<br><br>8689: अशक्योऽयं विचन्त्यैवं तमेव शरणं ययुः। ऊचुश्चैनं त्वमस्माकं पुत्रो भव महाबल॥<br><br>8690: अभिनन्दस्व नः सर्वाः प्रस्नुताः स्नेहविक्लवाः। तासां तद् वचनं श्रुत्वा पातुकाम: स्तनान् प्रभुः॥<br><br>8691: ताः सम्पूज्य महासेन: कामांश्चासां प्रदाय सः। अपश्यदग्निमायान्तं पितरं बलिनां बली॥<br><br>8692: स तु सम्पूजजितस्तेन सह मातृगणेन ह। परिवार्य महासेनं रक्षमाणः स्थितः शिवः॥<br><br>8693: सर्वासां या तु मातृणां नारी क्रोधसमुद्भवा। धात्री स्वपुत्रवत् स्कन्दं शूलहस्ताभ्यरक्षत॥<br><br>8694: लोहितस्योदधेः कन्या क्रूरा लोहितभोजना। परिष्वज्य महासेनं पुत्रवत् पर्यरक्षत॥<br><br>8695: अग्निर्भूत्वा नैगमेयश्छागवक्त्रो बहुप्रजः। रमयामास शैलस्थं बालं क्रीडनकैरिव॥<br><br>8696: मार्कण्डेय उवाच ग्रहाः सोपग्रहाश्चैव ऋषयो मातरस्तथा। हुताशनमुखाश्चैव दृप्ताः पारिषदां गणाः॥<br><br>8697: एते चान्ये च बहवो घोरास्त्रिदिववासिनः। परिवार्य महासेनं स्थिता मातृगणैः सह॥<br><br>8698: संदिग्धं विजयं दृष्ट्वा विजयेप्सुः सुरेश्वरः। आरुखैरावतस्कन्धं प्रययौ दैवतैः सह॥<br><br>8699: आदाय वलां बलवान् सर्वैर्देवगणैर्वृतः। विजिघांसुर्महासेनमिन्द्रस्तूर्णतरं ययौ॥<br><br>8700: उग्रं तं च महानादं देवानीकं महाप्रभम्। विचित्रध्वजसंनाहं नानावाहनकार्मुकम्॥<br><br>8701: प्रवराम्बरसंवीतं श्रिया जुष्टमलङ्कृतम्। विजिघांसुं तमायान्तं कुमारः शक्रमन्वयात्॥<br><br>8702: विनदन् पार्थ देवेशो द्रुतं याति महाबलः। संहर्षयन् देवसेनां जिघांसुः पावकात्मजम्॥<br><br>8703: सम्पूज्यमानस्त्रिदशैस्तथैव परमर्षिभिः। समीपमथ सम्प्राप्तः कार्तिकेयस्य वासवः॥<br><br>8704: सिंहनादं ततश्चक्रे देवेशः सहितः सुरैः। गुहोऽपि शब्दं तं श्रुत्वा व्यनदत् सागरो यथा!॥<br><br>8705: तस्य शब्देन महता समुद्भूतोदधिप्रभम्। बभ्राम तत्र तत्रैव देवसैन्यमचेतनम्॥<br><br>8706: जिघांसूनुपसम्प्राप्तान् देवान् दृष्ट्वा स पावकिः। विससर्ज मुखात् क्रुद्धः प्रवृद्धाः पावकार्चिषः॥<br><br>8707: अदहद् देवसैन्यानि वेपमानानि भूतले। ते प्रदीप्तशिरोदेहाः प्रदीप्तायुधवानहाः॥<br><br>8708: प्रच्युताः सहसा भान्ति व्यस्तास्तारागणा इव। दह्यमानाः प्रपन्नास्ते शरणं पावकात्मजम्॥<br><br>8709: देवा वलाधरं त्यक्त्वा ततः शान्तिमुपागताः। त्यक्तो देवैस्ततः स्कन्दे वलां शक्रो न्यपातयत्॥<br><br>8710: तद्विसृष्टं जघानाशु पार्श्व स्कन्दस्य दक्षिणम्। विभेद च महाराज पार्श्व तस्य महात्मनः॥<br><br>8711: वलाप्रहारात् स्कन्दस्य संजात: पुरुषोऽपरः। युवा काञ्चनसंनाहः शक्तिधृग् दिव्यकुण्डलः॥<br><br>8712: यद्वलाविशनाज्जातो विशाखस्तेन सोऽभवत्। संजातमधरं दृष्ट्वा कालानलसमद्युतिम्॥<br><br>8713: भयादिन्द्रस्तु तं स्कन्दं प्राञ्जलिः शरणं गतः। तस्याभयं ददौ स्कन्दः सह सैन्यस्य सत्तमः। ततः प्रहृष्टास्त्रिदशा वादित्राण्यभ्यवादयन्॥<br><br>8714: मार्कण्डेय उवाच स्कन्दपारिषदान् घोराशृणुष्वाद्भुतदर्शनान्। वलाप्रहारात् स्कन्दस्य जजुस्तत्र कुमारकाः॥<br><br>8715: ये हरन्ति शिशूञातान् गर्भस्थांश्चैव दारुणाः। वलाप्रहारात् कन्याश्च जज्ञिरेऽस्य महाबलाः॥<br><br>8716: कुमारास्ते विशाखं च पितृत्वे समकल्पयन्। स भूत्वा भगवान् संख्ये रक्षश्छागमुखस्तदा॥<br><br>8717: वृतः कन्यागणैः सर्वैरात्मीयैः सह पुत्रकैः। मातृणां प्रेक्षमाणानां भद्रशाखश्च कौसलः॥<br><br>8718: ततः कुमारपितरं स्कन्दमाहुर्जना भुवि। रुद्रमग्निमुमां स्वाहां प्रदेशेषु महाबलाम्॥<br><br>8719: यजन्ति पुत्रकामाश्च पुत्रिणश्च सदा जनाः। यास्तास्त्वजनयत् कन्यास्तपो नाम हुताशनः॥<br><br>8720: किं करोमीति ताः स्कन्दं सम्प्राप्ताः समभाषयन्। कुमार्य ऊचुः भवेम सर्वलोकस्य मातरो वयमुत्तमाः॥<br><br>8721: प्रसादात् तव पूज्याश्च प्रियमेतत् कुरुष्व नः। सोऽब्रवीद् बाढमित्येवं भविष्यध्वं पृथग्विधाः॥<br><br>8722: शिवाश्चैवाशिवाश्चैव पुनः पुनरुदारधीः। ततः संकल्प्य पुत्रत्वे स्कन्दं मातृगणोऽगमत्॥<br><br>8723: काकी च हलिमा चैव मालिनी बृहता तथा। आर्या पलाला वैमित्रा सप्तैताः शिशुमातरः॥<br><br>8724: एतासां वीर्यसम्पन्नः शिशु मातिदारुणः। स्कन्दप्रसादजः पुत्रो लोहिताक्षो भयंकरः॥<br><br>8725: एष वीराष्टकः प्रोक्तः स्कन्दमातृगणोद्भवः। छागवक्त्रेण सहितो नवकः परिकीर्त्यते॥<br><br>8726: षष्ठं छागमयं वक्त्रं स्कन्दस्यैवेति विद्धि तत्। घशिरोऽभ्यन्तरं राजन् नित्यं मातृगणार्चितम्॥<br><br>8727: घण्णां तु प्रवरं तस्य शीर्षाणामिह शब्द्यते। शक्तिं येनासृजद् दिव्यां भद्रशाख इति स्म ह॥<br><br>8728: इत्येतद् विविधाकारं वृत्तं शुक्लस्य पञ्चमीम्। तत्र यद्धं महाघोरं वृत्तं षष्ठ्यां जनाधिप॥<br><br>8729: मार्कण्डेय उवाच उपविष्टं तु तं स्कन्दं हिरण्यकवचस्रजम्। हिरण्यचूडमुकुटं हिरण्याक्षं महाप्रभम्॥<br><br>8730: लोहिताम्बरसंवीतं तीक्ष्णदंष्ट्र मनोरमम्। सर्वलक्षणसम्पन्नं त्रैलोक्यस्यापि सुप्रियम्॥<br><br>8731: ततस्तं वरदं शूरं युवानं मृष्टकुण्डलम्। अभजत् पद्मरूपा श्रीः स्वयमेव शरीरिणी॥<br><br>8732: श्रिया जुष्टः पृषुयशाः स कुमारवरस्तदा। निषण्णो दृश्यते भूतैः पौर्णमास्यां यथा शशी॥<br><br>8733: अपूजयन् महात्मानो ब्राह्मणास्तं महाबलम्। इदमाहुस्तदा चैव स्कन्दं तत्र महर्षयः॥<br><br>8734: ऋषय ऊचुः हिरण्यगर्भ भद्रं ते लोकानां शङ्करो भव। त्वया षड्राजजातेन सर्वे लोका वशीकृताः॥<br><br>8735: अभयं च पुनर्दत्तं त्वयैवैषां सुरोत्तमा तस्मादिन्द्रो भवानस्तु त्रैलोक्यस्याभयंकरः॥<br><br>8736: स्कन्द उवाच किमिन्द्रः सर्वलोकानां करोतीह तपोधनाः। कथं देवगणांश्चैव पाति नित्यं सुरेश्वरः॥<br><br>8737: ऋषय ऊचुः इन्द्रो दधाति भूतानां बलं तेजः प्रजाः सुखम्। तुष्टः प्रयच्छति तथा सर्वान् कामान् सुरेश्वरः॥<br><br>8738: दुर्वृत्तानां संहरति व्रतस्थानां प्रयच्छति। अनुशास्ति च भूतानि कार्येषु बलसूदनः॥<br><br>8739: असूर्ये च भवेत् सूर्यस्तथाचन्द्रे च चन्द्रमाः। भवत्यग्निश्च वायुश्च पृथिव्यापश्च कारणैः॥<br><br>8740: एतदिन्द्रेण कर्तव्यमिन्द्रे हि विपुलं बलम्। त्वं च वीर बली श्रेष्ठस्तस्मादिन्द्रो भवस्व नः॥<br><br>8741: शक्र उवाच भवस्वेन्द्रो महाबाहो सर्वेषां नः सुखावहः। अभिषिच्यस्व चैवाद्य प्राप्तरूपोऽसि सत्तम॥<br><br>8742: स्कन्द उवाच शाधि त्वमेव त्रैलोक्यमव्यचो विजये रतः। अहं ते किङ्करः शक्र न ममेन्द्रत्वमीप्सितम्॥<br><br>8743: शक्र उवाच बलं तवाद्भुतं वीर त्वं देवानामरीन् जहि। अवज्ञास्यन्ति मां लोका वीर्येण तव विस्मिताः॥<br><br>8744: इन्द्रत्वे तु स्थितं वीर बलहीनं पराजितम्। आवयोश्च मिथो भेदे प्रयतिष्यन्त्यतन्द्रिताः॥<br><br>8745: भेदिते च त्वयि विभो लोको द्वैधमुपेष्यति। द्विधाभूतेषु लोकेषु निश्चितेष्वावयोस्तथा॥<br><br>8746: विचहः सम्प्रवर्तेत भूतभेदान्महाबल। तत्र त्वं मां रणे तात यथाश्रद्धं विजेष्यसि॥<br><br>8747: तस्मादिन्द्रो भवानेव भविता मा विचारय। स्कन्द उवाच त्वमेव राजा भद्रं ते त्रैलोक्यस्य ममैव च। ॥<br><br>8748: करोमि किं च ते शक्र शासनं तद् ब्रवीहि मे। इन्द्र उवाच अहमिन्द्रो भविष्यामि तव वाक्यान्महाबल। ॥<br><br>8749: यदि सत्यमिदं वाक्यं निश्चयाद् भाषितं त्वया। यदि वा शासनं स्कन्द कर्तुमिच्छसि मे शृणु॥<br><br>8750: स्कन्द उवाच दानवानां विनाशाय देवानामर्थसिद्धये॥<br><br>8751: गोब्राह्मणहितार्थाय सैनापत्येऽभिषिञ्च माम्। मार्कण्डेय उवाच सोऽभिषिक्तो मघवता सर्वैर्देवगणैः सह॥<br><br>8752: अतीव शुशुभे तत्र पूज्यमानो महर्षिभिः। तत्र तत् काञ्चनं छत्रं ध्रियमाणं व्यरोचत॥<br><br>8753: यथैव सुसमिद्धस्य पावकस्यात्ममण्डलम्। विश्वकर्मकृता चास्य दिव्या माला हिरण्मयी॥<br><br>8754: आबद्धा त्रिपुरघ्नेन स्वयमेव यशस्विना। आगम्य मनुजव्याघ्र सह देव्या परंतप॥<br><br>8755: अर्चयामास सुप्रीतो भगवान् गोवृषध्वजः। रुद्रमग्निं द्विजाः प्राहू रुद्रसूनुस्ततस्तु सः॥<br><br>8756: रुद्रेण शुक्रमुत्सृष्टं तच्छ्वेत: पर्वतोऽभवत्। पावकस्येन्द्रियं श्वेते कृत्तिकाभिः कृतं नगे॥<br><br>8757: पूज्यमानं तु रुद्रेण दृष्ट्वा सर्वे दिवौकसः। रुद्रसूनुं ततः प्राहुर्गुहं गुणवतां वरम्॥<br><br>8758: अनुप्रविश्य रुद्रेण वह्नि जातो ह्ययं शिशुः। तत्र जातस्ततः स्कन्दो रुद्रसूनुस्ततोऽभवत्॥<br><br>8759: रुद्रस्य वह्नः स्वाहायाः षण्णां स्त्रीणां च भारत। जातः स्कन्दः सुरश्रेष्ठो रुद्रसूनुस्ततोऽभवत्॥<br><br>8760: अरजे वाससी रक्त वसानः पावकात्मजः। भाति दीप्तवपुः श्रीमान् रक्ताभ्राभ्यामिवांशुमान्। ॥<br><br>8761: कुक्कुटश्चाग्निना दत्तस्तस्य केतुरलंकृतः। रथे समुच्छ्रितो भाति कालाग्निरिव लोहितः॥<br><br>8762: या चेष्टा सर्वभूतानां प्रभा शान्तिर्बलं तथा। अचतस्तस्य सा शक्तिर्देवानां जयवर्धिनी॥<br><br>8763: विवेश कवचं चास्य शरीरे सहजं तथा। युध्यमानस्य देवस्य प्रादुर्भवति तत् सदा॥<br><br>8764: शक्तिधर्मो बलं तेजः कान्तत्वं सत्यमुन्नतिः। ब्रह्मण्यत्वमसम्मोहो भक्तानां परिरक्षणम्॥<br><br>8765: निकृन्तनं च शत्रूणां लोकानां चाभिरक्षणम्। स्कन्देन सह जातानि सर्वाण्येव जनाधिप॥<br><br>8766: एवं देवगणैः सर्वैः सोऽभिषिक्तः स्वलंकृतः। बभौ प्रतीत: सुमनाः परिपूर्णेन्दुमण्डल डलः॥<br><br>8767: इष्टैः स्वाध्यायघोषैश्च देवतूर्यवरैरपि। देवगन्धर्वगीतैश्च सर्वैरप्सरसां गणैः॥<br><br>8768: एतैश्चान्यैश्च बहुभिस्तुष्टैर्हष्टैः स्वलंकृतैः। सुसंवृतः पिशाचानां गणैर्देवगणैस्तथा॥<br><br>8769: क्रीडन् भाति तदा देवैरभिषिक्तश्च पावकिः। अभिषिक्तं महासेनमपश्यन्त दिवौकसः॥<br><br>8770: विनिहत्य तमः सूर्यं यथेहाभ्युदितं तथा। अथैनमभ्ययुः सर्वा देवसेनाः सहस्रशः॥<br><br>8771: अस्माकं त्वं पतिरिति ब्रुवाणा: सर्वतो दिशः। ताः समासाद्य भगवान् सर्वभूतगणैर्वृतः॥<br><br>8772: अर्चितस्तु स्तुतश्चैव सान्त्वयामास ता अपि। शतक्रतुश्चाभिषिच्य स्कन्दं सेनापति तदा॥<br><br>8773: सस्मार तां देवसेनां या सा तेन विमोक्षिता। अयं तस्याः पतिर्नूनं विहितो ब्रह्मणा स्वयम्॥<br><br>8774: विचिन्त्येत्यानयामास देवसेनां ह्यलंकृताम्। स्कन्दं प्रोवाच बलभिदियं कन्या सुरोत्तम॥<br><br>8775: अजाते त्वयि निर्दिष्टा त्व पत्नी स्वयम्भुवा। तस्मात् त्वमस्या विधिवत् पाणि मन्त्रपुरस्कृतम्॥<br><br>8776: गृहाण दक्षिणं देव्याः पाणिना पद्मवर्चसा। एवमुक्तः स जचाह तस्याः पाणिं यथाविधि॥<br><br>8777: बृहस्पतिर्मन्त्रविद्धि जजाप च जुहाव च। एवं स्कन्दस्य महिषीं देवसेनां विदुर्जनाः॥<br><br>8778: षष्ठी यां ब्राह्मणाः प्राहुर्लक्ष्मीमाशां सुखप्रदाम्। सिनीवाली कुहूं चैव सवृत्तिमपराजिताम्॥<br><br>8779: यदा स्कन्दः पतिर्लब्धः शाश्वतो देवसेनया। तदा तमाश्रयल्लक्ष्मीः स्वयं देवी शरीरिणी॥<br><br>8780: श्रीजुष्टः पञ्चमी स्कन्दस्तस्माच्छ्रीपञ्चमी स्मृता। षष्ठ्यां कृतार्थोऽभूद्यस्मात्तस्मात् षष्ठी महातिथिः॥<br><br>8781: मार्कण्डेय उवाच श्रिया जुष्टं महासेनं देवसेनापतिं कृतम्। सप्तर्षिपत्न्यः षड् देव्यस्तत्सकाशमथागमन्॥<br><br>8782: ऋषिभिः सम्परित्यक्ता धर्मयुक्ता महाव्रताः। द्रुतमागम्य चोचुस्ता देवसेनापतिं प्रभुम्॥<br><br>8783: वयं पुत्र परित्यक्ता भर्तृभिर्देवसम्मितैः। अकारणाद् रुषा तैस्तु पुण्यस्थानात् परिच्युताः॥<br><br>8784: अस्माभिः किल जातस्त्वमिति केनाप्युदाहृतम्। तत् सत्यमेतत् संश्रुत्य तस्मान्नस्त्रातुमर्हसि॥<br><br>8785: अक्षयश्च भवेत् स्वर्गस्त्वत्प्रसादाद्धि नः प्रभो। त्वां पुत्रं चाप्यभीप्सामः कृत्वैतदनृणो भव॥<br><br>8786: स्कन्द उवाच मातरो हि भवत्यो मे सुतो वोऽहमनिन्दिताः। यद्वापीच्छत तत् सर्वं सम्भविष्यति वस्तथा॥<br><br>8787: मार्कण्डेय उवाच विवक्षन्तं ततः शक्रं किं कार्यमिति सोऽब्रवीत्। उक्तः स्कन्देन ब्रूहीति सोऽब्रवीद् वासवस्ततः॥<br><br>8788: अभिजित् स्पर्धमाना तु रोहिण्या अनुजा स्वसा। इच्छन्ती ज्येष्ठतां देवी तपस्तप्तुं वनं गता॥<br><br>8789: तत्र मूढोऽस्मि भद्रं ते नक्षत्रं गगनाच्च्युतम्। कालं त्विमं परं स्कन्द ब्रह्मणा सह चिन्तय॥<br><br>8790: धनिष्ठादिस्तदा कालो ब्रह्मणा परिकल्पितः। रोहिणी ह्यभवत् पूर्वमेवं संख्या समाभवत्॥<br><br>8791: एवमुक्ते तु शक्रेण त्रिदिवं कृत्तिका गताः। नक्षत्रं सप्तशीर्षाभं भाति तद् वह्निदैवतम्॥<br><br>8792: विनता चाब्रवीत् स्कन्दं मम त्वं पिण्डदः सुतः। इच्छामि नित्यमेवाहं त्वया पुत्र सहासितुम्॥<br><br>8793: स्तुताः। स्कन्द उवाच एवमस्तु नमस्तेऽस्तु पुत्रस्नेहात् प्रशाधि माम्। स्नुषया पूज्यमाना वै देवि वत्स्यसि नित्यदा॥<br><br>8794: मार्कण्डेय उवाच अथ मातृगणः सर्वः स्कन्दं वचनमब्रवीत्। वयं सर्वस्य लोकस्य मातरः कविभिः इच्छामो मातरस्तुभ्यं भवितुं पूजयस्व नः॥<br><br>8795: स्कन्द उवाच मातरो हि भवत्यो मे भवतीनामहं सुतः। उच्यतां यन्मया कार्यं भवतीनामथेप्सितम्॥<br><br>8796: मातर ऊचुः यास्तु ता मातरः पूर्वं लोकस्यास्य प्रकल्पिताः। अस्माकं तु भवेत् स्थानं तासां चैव न तद् भवेत्। १६। । भवेम पूज्या लोकस्य न ताः पूज्याः सुरर्षभ। प्रजाऽस्माकं हृतास्ताभिस्त्वत्कृते ताः प्रयच्छ न:॥<br><br>8797: स्कन्द उवाच वृत्ताः प्रजा न ताः शक्या भवतीभिनिषेवितुम्। अन्यां वः कां प्रयच्छामि प्रजां यां मनसेच्छथा। १८। । मातर ऊचुः इच्छाम तासां मातृणां प्रजा भोक्तुं प्रयच्छ नः। त्वया सह पृथग्भूता ये च तासामथेश्वराः॥<br><br>8798: स्कन्द उवाच प्रजा वो दयि कष्टं तु भवतीभिरुदाहृतम्। परिरक्षत भद्रं वः प्रजाः साधु नमस्कृताः॥<br><br>8799: मातर ऊचुः परिरक्षाम भद्रं ते प्रजाः स्कन्द यथेच्छसि। त्वया नो रोचते स्कन्द सहवासश्चिरं प्रभो॥<br><br>8800: स्कन्द उवाच यावत् घोडश वर्षाणि भवन्ति तरुणाः प्रजाः। प्रबाधत मनुष्याणां तावद्रूपैः पृथग्विधैः॥<br><br>8801: अहं च वः प्रदास्यामि रौद्रमात्मानमव्ययम्। परमं तेन सहिताः सुखं वत्स्यथ पूजिताः॥<br><br>8802: मार्कण्डेय उवाच ततः शरीरात् स्कन्दस्य पुरुषः पावकप्रभः। भोक्तुं प्रजाः स मर्त्यानां निष्पपात महाप्रभः॥<br><br>8803: अपतत् सहसा भूमौ विसंज्ञोऽथ क्षुधादितः। स्कन्देन सोऽभ्यनुज्ञातो रौद्ररूपोऽभवद् ग्रहः॥<br><br>8804: स्कन्दापस्मारमित्याहुर्चहं तं द्विजसत्तमाः। विनता तु महारौद्रा कथ्यते शकुनिग्रहः॥<br><br>8805: पूतनां राक्षसी प्राहुस्तं विद्यात् पूतनाग्रहम्। कष्टा दारुणरूपेण घोररूपा निशाचरी॥<br><br>8806: पिशाची दारुणाकारा कथ्यते शीतपूतना। गर्भान् सा मानुषीणां तु हरते घोरदर्शना॥<br><br>8807: अदितिं रेवतीं प्राहुर्चहस्तस्यास्तु रैवतः। सोऽपि बालान् महाघोरो बाधते वै महाग्रहः॥<br><br>8808: दैत्यानां या दितिर्माता तामाहुर्मुखण्डिकाम्। अत्यर्थं शिशुमांसेन सम्प्रहृष्टा दुरासदा॥<br><br>8809: कुमाराश्च कुमार्यश्च ये प्रोक्ता: स्कन्दसम्भवाः। तेऽपि गर्भभुजः सर्वे कौरव्य सुमहाग्रहाः॥<br><br>8810: तासामेव पत्नीनां पतयस्ते प्रकीर्तिताः। आजायमानान् गृहणन्ति बालकान् रौद्रकर्मिणः॥<br><br>8811: गवां माता तु या प्राज्ञैः कथ्यते सुरभिर्नृप। शकुनिस्तामथारुह्य सह भुङ्क्ते शिशून् भुवि॥<br><br>8812: सरमा नाम या माता शुनां देवी जनाधिप। सापि गर्भान् समादत्ते मानुषीणां सदैव हि॥<br><br>8813: पादपानां च या माता करञ्जनिलया हि सा। वरदा सा हि सौम्या च नित्यं भूतानुकम्पिनी॥<br><br>8814: करञ्जे तां नमस्यन्ति तस्मात् पुत्रार्थिनो नराः। इमे त्वष्टादशान्ये वै ग्रहा मांसमधुप्रियाः॥<br><br>8815: द्विपञ्चरात्रं तिष्ठन्ति सततं सूतिकागृहे। कदूः सूक्ष्मवपुर्भूत्वा गर्भिणी प्रविशत्यथ॥<br><br>8816: भुङ्क्ते सा तत्र तं गर्भं सा तु नागं प्रसूयते। गन्धर्वाणां तु या माता सा गर्भ गृह्य गच्छति॥<br><br>8817: ततो विलीनगर्भा सा मानुषी भुवि दृश्यते। या जनित्री त्वप्सरसां गर्भमास्ते प्रगृह्य सा॥<br><br>8818: उपनष्टं ततो गर्भ कथयन्ति मनीषिणः। लोहितस्योदधेः कन्या धात्री स्कन्दस्य सा स्मृता॥<br><br>8819: लोहितायनिरित्येवं कदम्बे सा हि पूज्यते। पुरुषेषु यथा रुद्रस्तथाऽऽर्या प्रमदास्वपि॥<br><br>8820: आर्या माता कुमारस्य पृथक् कामार्थमिज्यते। एवमेते कुमाराणां मया प्रोक्ता महाग्रहाः॥<br><br>8821: यावत् षोडश वर्षाणि शिशूनां ह्यशिवास्ततः। ये च मातृगणाः प्रोक्ताः पुरुषाश्चैव ये ग्रहाः॥<br><br>8822: सर्वे स्कन्दग्रहा नाम ज्ञेया नित्यं शरीरिभिः। तेषां प्रशमनं कार्यं स्नानं धूपमथाञ्जनम्। बलिकार्मोपहाराच स्कन्दस्यज्याविशेषतः॥<br><br>8823: एवमभ्यर्चिताः सर्वे प्रयच्छन्ति शुभं नृणाम्। आयुर्वीर्यं च राजेन्द्र सम्यक्पूजानमस्कृताः॥<br><br>8824: ऊर्ध्वं तु षोडशाद् वर्षाद् ये भवन्ति ग्रहा नृणाम् तानहं सम्प्रवक्ष्यामि नमस्कृत्य महेश्वरम्॥<br><br>8825: यः पश्यति नरो देवान् जाचद् वा शयितोऽपि वा। उन्माद्यति स तु क्षिप्रं तं तु देवग्रहं विदुः॥<br><br>8826: आसीनश्च शयानश्च यः पश्यति नरः पितृन्। उन्माद्यति स तु क्षिप्रं स ज्ञेयस्तु पितृग्रहः॥<br><br>8827: अवमन्यति यः सिद्धान् क्रुद्धाश्चापि शपन्ति यम्। उन्माद्यति स तु क्षिप्रं ज्ञेयः सिद्धग्रहस्तु सः॥<br><br>8828: उपाघ्राति च यो गन्धान् रसांश्चापि पृथग्विधान्। उन्माद्यति स तु क्षिप्रं स ज्ञेयो राक्षसो ग्रहः॥<br><br>8829: गन्धर्वाश्चापि यं दिव्याः संविशन्ति नरं भुवि। उन्माद्यति स तु क्षिप्रं ग्रहो गान्धर्व एव सः॥<br><br>8830: अधिरोहन्ति यं नित्यं पिशाचा: पुरुषं प्रति। उन्माद्यति स तु क्षिप्रं ग्रहः पैशाच एव सः॥<br><br>8831: आविशन्ति च यं यक्षाः पुरुषं कालपर्यये। उन्माद्यति स तु क्षिप्रं ज्ञेयो यक्षग्रहस्तु सः। । यस्य दोषैः प्रकुपितं चित्तं मुह्यति देहिनः। उन्माद्यति स तु क्षिप्रं साधनं तस्य शास्त्रतः॥<br><br>8832: वैक्लव्याच्च भयाच्चैव घोराणां चापि दर्शानात् उन्माद्यति स तु क्षिप्रं सान्त्वं तस्य तु साधनम्॥<br><br>8833: कश्चित् क्रीडितुकामो वै भोक्तुकामस्तथापरः। अभिकामस्तथैवान्य इत्येष त्रिविधो ग्रहः॥<br><br>8834: यावत् सप्ततिवर्षाणि भवन्त्येते ग्रहा नृणाम्। अतः परं देहिनां तु ग्रहतुल्यो भवेज्ज्वरः॥<br><br>8835: अप्रकीर्णेन्द्रियं दान्तं शुचिं नित्यमतन्द्रितम्। आस्तिकं श्रद्दधानं च वर्जयन्ति सदा ग्रहाः॥<br><br>8836: इत्येष ते ग्रहोद्देशो मानुषाणां प्रकीर्तितः। न स्पृशन्ति ग्रहा भक्तान् नरान् देवं महेश्वरम्॥<br><br>8837: मार्कण्डेय उवाच यदा स्कन्देन मातृणामेवमेतत् प्रियं कृतम्। अथैनमब्रवीत् स्वाहा मम पुत्रस्त्वमौरसः॥<br><br>8838: इच्छाम्यहं त्वया दत्तां प्रीतिं परमदुर्लभाम्। तामब्रवीत् ततः स्कन्दः प्रीतिमिच्छसि कीदृशीम्॥<br><br>8839: स्वाहोवाच दक्षस्याहं प्रिया कन्या स्वाहा नाम महाभुजा बाल्यात्प्रभृति नित्यं च जातकामा हुताशने॥<br><br>8840: न स मां कामिनी पुत्र सम्यक् जानाति पावकः। इच्छामि शाश्वतं वासं वस्तुं पुत्र सहाग्निना॥<br><br>8841: स्कन्द उवाच हव्यं कव्यं च यत्किचिद् द्विजानां मन्त्रसंस्तुतम्। होष्यन्त्यग्नौ सदा देवि स्वाहेत्युक्त्वा समुद्धृतम्॥<br><br>8842: अद्यप्रभृति दास्यन्ति सुवृत्ताः सत्पथे स्थिताः। एवमग्निस्त्वया सार्धं सदा वत्स्यति शोभने॥<br><br>8843: मार्कण्डेय उवाच एवमुक्ता ततः स्वाहा तुष्टा स्कन्देन पूजिता। पावकेन समायुक्ता भर्ना स्कन्दमपूजयत्॥<br><br>8844: ततो ब्रह्मा महासेनं प्रजापतिरथाब्रवीत्। अभिगच्छ महादेवं पितरं त्रिपुरार्दनम्॥<br><br>8845: रुद्रेणाग्नि समाविश्य स्वाहामाविश्य चोमया। हितार्थं सर्वलोकानां जातस्त्वमपराजितः॥<br><br>8846: उमायोन्यां च रुद्रेण शुक्रं सिक्तं महात्मना। अस्मिन् गिरौ निपतितं मिञ्जिकामिञ्जिकं यतः॥<br><br>8847: सम्भूतं लोहितोदे तु शुक्रशेषमवापतत्। सूर्यरश्मिषु चाप्यन्यदन्यच्चैवापतद् भुवि॥<br><br>8848: आसक्तमन्यद् वृक्षेषु तदेवं पञ्चधापतत्। तत्र ते विविधाकारा गणा ज्ञेया मनीषिभिः। तव पारिषदा घोरा य एते पिशिताशिनः॥<br><br>8849: एवमस्त्विति चाप्युक्त्वा महासेनो महेश्वरम्। अपूजयदमेयात्मा पितरं पितृवत्सलः॥<br><br>8850: मार्कण्डेय उवाच अर्कपुष्पैस्तु ते पञ्च गणाः पूज्या धनार्थिभिः। व्याधिप्रशमनार्थं च तेषां पूजां समाचरेत्॥<br><br>8851: मिञ्जिकामिञ्जिकं चैव मिथुनं रुद्रसम्भवम्। नमस्कार्यं सदैवेह बालानां हितमिच्छता॥<br><br>8852: स्त्रियो मानुषमांसादा वृद्धिका नाम नामतः। वृक्षेषु जातास्ता देव्यो नमस्कार्याः प्रजार्थिभिः॥<br><br>8853: एवमेते पिशाचानामसंख्येय गणाः स्मृताः। घण्टायाः सपताकायाः शृणु मे सम्भवं नृप॥<br><br>8854: ऐरावतस्य घण्टे द्वे वैजयन्त्याविति श्रुते। गुहस्य ते स्वयं दत्ते क्रमेणानाय्य धीमता॥<br><br>8855: एका तत्र विशाखस्य घण्टा स्कन्दस्य चापरा। पताका कार्तिकेयस्य विशाखस्य च लोहिता॥<br><br>8856: यानि क्रीडनकान्यस्य देवैर्दत्तानि वै तदा। तैरेव रमते देवो महासेनो महाबलः॥<br><br>8857: स संवृतः पिशाचानां गणैर्देवगणैस्तथा। शुशुभे काञ्चने शैले दीप्यमानः श्रिया वृतः॥<br><br>8858: तेन वीरेण शुशुभे स शैलः शुभकाननः। आदित्येनेवांशुमता मन्दरश्चारुकन्दरः॥<br><br>8859: संतानकवनैः फुल्लैः करवीरवनैरपि। पारिजातवनैश्चैव जपाशोकवनैस्तथा। । २३। कदम्बतरुषण्डैश्च दिव्यैर्मगगणैरपि। दिव्यैः पक्षिगणैश्चैव शुशुभे श्वेतपर्वतः॥<br><br>8860: तत्र देवगणा: सर्वे सर्वे देवर्षयस्तथा। मेघतूर्यरवाश्चैव क्षुब्धोदधिसमस्वनाः॥<br><br>8861: तन्त्र दिव्याच गन्धर्वा नृत्यन्तेऽप्सररास्तथा! इष्टानां तत्र भूतानां श्रूयते निनदो महान्॥<br><br>8862: एवं सेन्द्रं जगत् सर्वं श्वेतपर्वतसंस्थितम्। प्रहृष्टं प्रेक्षते स्कन्दं न च ग्लायति दर्शनात्॥<br><br>8863: मार्कण्डेय उवाच यदाभिषिक्तो भगवान सैनापत्येन पावकिः। तदा सम्प्रस्थितः श्रीमान् हृष्टो भद्रवटं हरः॥<br><br>8864: रथेनादित्यवर्णेन पार्वत्या सहितः प्रभुः। सहस्रं तस्य सिंहानां तस्मिन् युक्तं रथोत्तमे॥<br><br>8865: उत्पपात दिवं शुभं कालेनाभिप्रचोदितम्। ते पिबन्त इवाकाशं त्रासयन्तश्चराचरान्॥<br><br>8866: सिंहा नभस्यगच्छन्त नदन्तश्चारुकेसराः। तस्मिन् रथे पशुपतिः स्थितो भात्युमया सह॥<br><br>8867: विद्युता सहितः सूर्यः सेन्द्रचापे घने यथा। अचतस्तस्य भगवान् धनेशो गुह्यकैः सह॥<br><br>8868: आस्थाय रुचिरं याति पुष्पकं नरवाहनः। ऐरावतं समास्थाय शक्रश्चापि सुरैः सह॥<br><br>8869: पृष्ठतोऽनुययौ यान्तं वरदं वृषभध्वजम्। जृम्भकैर्यक्षरक्षोभिः स्रग्विभिः समलङ्कृतः॥<br><br>8870: यात्यमोघो महायक्षो दक्षिणं पक्षमास्थितः। तस्य दक्षिणतो देवा बहवश्चित्रयोधिनः॥<br><br>8871: गच्छन्ति वसुभिः सार्धं रुदैश्च सह सङ्गताः। यमश्च मृत्युना सार्धं सर्वतः परिवारितः॥<br><br>8872: घोरैर्व्याधिशतैर्याति घोररूपवपुस्तथा। यमस्य पृष्ठतश्चैव घोरस्त्रिशिखरः शितः॥<br><br>8873: विजयो नाम रुद्रस्य याति शूल: स्वलकृतः। तमुचपाशो वरुणो भगवान् सलिलेश्वरः॥<br><br>8874: परिवार्य शनैर्याति यादोभिर्विविधैर्वृतः। पृष्ठतो विजयस्यापि याति रुद्रस्य पट्टिशः॥<br><br>8875: गदामुसलशक्त्याद्यैर्वृतः प्रहरणोत्तमैः। पट्टिशं त्वन्वगाद् राजञ्छनं रौद्रं महाप्रभम्॥<br><br>8876: कमण्डलुश्चाप्यनु तं महर्षिगणसेवितः। तस्य दक्षिणतो भाति दण्डो गच्छन् श्रियो वृतः॥<br><br>8877: भृग्वङ्गिरोभिः सहितो दैवतैश्चानुपूजितः। एषां तु पृष्ठतो रुद्रो विमले स्यन्दने स्थितः॥<br><br>8878: याति संहर्षयन् सर्वांस्तेजसा त्रिदिवौकसः। ऋषयश्चापि देवाश्च गन्धर्वा भुजगास्तथा॥<br><br>8879: नद्यो ह्रदाः समुद्राश्च तथैवाप्सरसां गणाः। नक्षत्राणि ग्रहाश्चैव देवानां शिशवश्च ये॥<br><br>8880: स्त्रियश्च विविधाकारा यान्ति रुद्रस्य पृष्ठतः। सृजन्त्यः पुष्पवर्षाणि चारुरूपा वराङ्गनाः॥<br><br>8881: पर्जन्यश्चाप्यनुययौ नमस्कृत्य पिनाकिनम्। छत्रं च पाण्डुरं सोमस्तस्य मूर्धन्यधारयत्॥<br><br>8882: चामरे चापि वायुश्च गृहीत्वाग्निश्च धिष्ठितौ। शक्रश्च पृष्ठतस्तस्य याति राजच्छ्रिया वृतः॥<br><br>8883: सह राजर्षिभिः सर्वैः स्तुवानो वृषकेतनम्। गौरी विद्याथ गान्धारी केशिनी मित्रसाह्वया॥<br><br>8884: सावित्र्या सह सर्वास्ताः पार्वत्या यान्ति पृष्ठतः। तत्र विद्यागणा: सर्वे ये केचित् कविभिः कृताः॥<br><br>8885: तस्य कुर्वन्ति वचनं सेन्द्रा देवाश्चमूमुखे। गृहीत्वा तु पताकां वै यात्यचे राक्षसो ग्रहः॥<br><br>8886: व्यापृतस्तु श्मशाने यो नित्यं रुद्रस्य वै सखा। पिङ्गलो नाम यक्षेन्द्रो लोकस्यानन्ददायकः॥<br><br>8887: एभिश्च सहितो देवस्तत्र याति यथासुखम्। अचतः पृष्ठतश्चैव न हि तस्य गतिर्बुवा॥<br><br>8888: रुद्र सत्कर्मभिर्माः पूजयन्तीह दैवतम्। शिवमित्येव यं प्राहुरीशं रुद्रं पितामहम्॥<br><br>8889: भावस्तु विविधाकारैः पूजयन्ति महेश्वरम्। देवसेनापतिस्त्वेवं देवसेनाभिरावृतः। अनुगच्छति देवेशं ब्रह्मण्यः कृत्तिकासुतः॥<br><br>8890: अथावबीन्महासेनं महादेवो बृहद् वचः। सप्तमं मारुतस्कन्धं रक्ष नित्यमतन्द्रितः॥<br><br>8891: स्कन्द उवाच सप्तमं मारुतस्कन्धं पालयिष्याम्यहं प्रभो। यदन्यदपि में कार्यं देव तद् वद माचिरम्॥<br><br>8892: रुद्र उवाच कार्येष्वहं त्वया पुत्र संद्रष्टव्यः सदैव हि। दर्शनान्मम भक्त्या च श्रेयः परमवाप्स्यसि॥<br><br>8893: मार्कण्डेय उवाच इत्युक्त्वा विससर्जेनं परिष्वज्य महेश्वरः। विसर्जिते ततः स्कन्दे बभूवौत्पातिकं महत्॥<br><br>8894: सहसैव महाराज देवान् सर्वान् प्रमोहयत्। जज्वाल खं सनक्षत्रं प्रमूढं भुवनं भृशम्॥<br><br>8895: चचाल व्यनदच्चोर्वी तमोभूतं जगद् बभौ। ततस्तद् दारुणं दृष्ट्वा क्षुभितः शङ्करस्तदा॥<br><br>8896: उमा चैव महाभागा देवाश्च समहर्षयः। ततस्तेषु प्रमूढेषु पर्वताम्बुदसंनिभम्॥<br><br>8897: नानाप्रहरणं घोरमदृश्यत् महद् बलम्। तद् वै घोरमसंख्येयं गर्जच्च विविधा गिरः॥<br><br>8898: अभ्यद्रवद् रणे देवान् भगवन्तं च शङ्करम्। तैर्विसृष्टान्यनीकेषु बाणजालान्यनेकशः॥<br><br>8899: पर्वताश्च शतघ्यश्च प्रासासिपरिघा गदाः। निपतद्भिश्च तैोरैर्देवानीकं महायुधैः॥<br><br>8900: क्षणेन व्यद्रवत् सर्वं विमुखं चाप्यदृश्यत। निकृत्तयोधनागाश्वं कृत्तायुधमहारथम्॥<br><br>8901: दानवैरर्दितं सैन्यं देवानां विमुखं बभौ। असुरैर्वध्यमानं तत् पावकैरिव काननम्॥<br><br>8902: अपतद् दग्धभूयिष्ठं महाद्रुमवनं यथा। ते विभिन्नशिरोदेहाः प्राद्रवन्तो दिवौकसः॥<br><br>8903: न नाथमधिगच्छन्ति वध्यमाना महारणे। अथ तद् विद्रुतं सैन्यं दृष्ट्वा देवः पुरंदरः॥<br><br>8904: आश्वासयन्नुवाचेदं बलभिद् दानवादितम्। भयं त्यजत भद्रं वः शूराः शस्त्राणि गृहणत॥<br><br>8905: कुरुध्वं विक्रमे बुद्धि मा वः काचिद् व्यथा भवेत् जयतैनात् सुदुर्वृत्तान् दानवान् घोरदर्शनान्॥<br><br>8906: अभिद्रवत भद्रं वो मया सह महासुरान्। शक्रस्य वचनं श्रुत्वा समाश्वस्ता दिवौकसः॥<br><br>8907: दानवान् प्रत्ययुध्यन्त शक्रं कृत्वा व्यपाश्रयम्। ततस्ते त्रिदशाः सर्वे मरुतश्च महाबलाः॥<br><br>8908: प्रत्युद्ययुर्महाभागाः साध्याश्च वसुभिः सह। तैर्विसृष्टान्यनीकेषु क्रुद्धः शस्त्राणि संयुगे॥<br><br>8909: शराश्च दैत्यकायेषु पिबन्ति रुधिरं बहु। तेषां देहान् विनिर्भिद्य शरास्ते निशितास्तदा॥<br><br>8910: निपतन्तोऽभ्यदृश्यन्त नगेभ्य इव पन्नगाः। तानि दैत्यशरीराणि निर्भिन्नानि स्म सायकैः॥<br><br>8911: अपतन् भूतले राजंश्छिन्नाभ्राणीव सर्वशः। ततस्तद् दानवं सैन्यं सर्वैर्देवगणैर्युधि॥<br><br>8912: त्रासितं विविधैर्बाणैः कृतं चैव पराङ्मुखम्। अथोत्क्रुष्टं तदा हृष्टैः सर्वैर्देवैरुदायुधैः॥<br><br>8913: संहतनि च तूर्याणि प्रावाद्यन्त ह्यनेकशः। एवमन्योन्यसंयुक्तं युद्धमासीत् सुदारुणम्॥<br><br>8914: देवानां दानवानां च मांसशोणितकर्दमम्। अनयो देवलोकस्य सहसैवाभ्यदृश्यत॥<br><br>8915: तथा हि दानवा घोरा विनिघ्नन्ति दिवौकसः। ततस्तूर्यप्रणादाश्च भेरीणां च महास्वनः॥<br><br>8916: बभूवुर्दानवेन्द्राणां सिहनादाश्च दारुणाः। अथ दैत्यवलाद् घोरान्निष्पपात महाबलः॥<br><br>8917: दानवो महिषो नाम प्रगृह्य विपुलं गिरिम्। ते तं घरिवादित्यं दृष्ट्वा सम्परिवारितम्॥<br><br>8918: तमुद्यतगिरिं राजन् व्यद्रवन्त दिवौकसः। अथाभिदुत्य महिषो देवांश्चिक्षेप तं गिरिम्॥<br><br>8919: पतता तेन गिरिणा देवसैन्यस्य पार्थिव। भीमरूपेण निहतमयुतं प्रापतद् भुवि॥<br><br>8920: अथ तैर्दानवैः सार्धं महिषस्त्रासयन् सुरान्। अभ्यद्रवद् रणे तूर्णं सिंहः क्षुद्रमृगानिव॥<br><br>8921: तमापतन्तं महिषं दृष्ट्वा सेन्द्रा दिवौकसः। व्यद्रवन्त रणे भीता विकीर्णायुधकेतनाः॥<br><br>8922: ततः स महिषः क्रुद्धस्तूर्णं रुद्ररथं ययौ। अभिद्रुत्य च जग्राह रुद्रस्य रथकूबरम्॥<br><br>8923: यदा रुद्ररथं क्रुद्धो महिषः सहसा गतः। रेसतू रोदसी गाढं मुमुहुश्च महर्षयः॥<br><br>8924: अनदंश्च महाकाया दैत्या जलधरोपमाः। आसीच्च निश्चितं तेषां जितमस्माभिरित्युत॥<br><br>8925: तथाभूते तु भगवान् नावधीन्महिषं रणे। सस्मार च तदा स्कन्दं मृत्यु तस्य दुरात्मनः॥<br><br>8926: महिषोऽपि रथं दृष्ट्वा रौद्रोरुद्रस्य चानदत्। देवान संत्रासयंश्चापि दैत्यांश्चापि प्रहर्षयन्॥<br><br>8927: ततस्तस्मिन् भये घोरे देवानां समुपस्थिते। आजगाम महासेनः क्रोधात् सूर्य इव ज्वलन्॥<br><br>8928: लोहिताम्बरसंवीतो लोहितस्त्रग्विभूषणः। लोहिताश्वो महाबाहुर्हिरण्यकवचः प्रभुः॥<br><br>8929: रथमादित्यसंकाशमास्थितः कनकप्रभम्। तं दृष्ट्वा दैत्यसेना सा व्यद्रवत् सहसा रणे॥<br><br>8930: स चापि तां प्रज्वलितां महिषस्य विदारिणीम्। मुमोच शक्ति राजेन्द्र महासेनो महाबलः॥<br><br>8931: सा मुक्ताभ्यहरत् तस्य महिषस्य शिरो महत्। पपात भिन्ने शिरसि महिषस्त्यक्तजीवितः॥<br><br>8932: पतता शिरसा तेन द्वारं षोडशयोजनम्। पर्वताभेन पिहितं तदागम्यं ततोऽभवत्॥<br><br>8933: उत्तराः कुरवस्तेन गच्छन्त्यद्य यथासुखम्। क्षिप्ताक्षिप्ता तु सा शक्तिहत्वा शत्रून् सहस्रशः॥<br><br>8934: स्कन्दहस्तमनुप्राप्ता दृश्यते देवदानवैः। प्रायः शरैर्विनिहता महासेनेन धीमता॥<br><br>8935: शेषा दैत्यगणा घोरा भीतास्त्रस्ता दुरासदैः। स्कन्दपारिषदैर्हत्वा भक्षिताश्च सहस्रशः॥<br><br>8936: दानवान् भक्षयन्तस्ते प्रपिबन्तश्च शोणितम्। क्षणान्निनवं सर्वमकार्षु शहर्षिताः॥<br><br>8937: तमांसीव यथा सूर्यो वृक्षानग्निर्घनान् खगः। तथा स्कन्दोऽजयच्छत्रून् स्वेन वीर्येण कीर्तिमान्। १०२॥<br><br>8938: सम्पूज्यमानस्त्रिदशैरभिवाद्य महेश्वरम्। शुशुभे कृत्तिकापुत्रः प्रकीर्णांशुरिवांशुमान॥<br><br>8939: नष्टशत्रुर्यदा स्कन्दः प्रयातस्तु महेश्वरम्। तदाब्रवीन्महासेनं परिष्वज्य पुरंदरः॥<br><br>8940: ब्रह्मदत्तवरः स्कन्द त्वयायं महिषो हतः। देवास्तृणसमा यस्य बभूवुर्जयतां वर॥<br><br>8941: सोऽयं त्वया महाबाहो शमितो देवकण्टकः। शतं महिषतुल्यानां दानवानां त्वया रणे॥<br><br>8942: निहतं देवशत्रूणां यैर्वयं पूर्वतापिताः। तावकैर्भक्षिताश्चान्ये दानवाः शतसङ्घशः॥<br><br>8943: अजेयस्त्वं रणेऽरीणामुमापतिरिव प्रभुः। एतत् ते प्रथमं देव ख्यातं कर्म भविष्यति॥<br><br>8944: त्रिषु लोकेषु कीर्तिश्च तवाक्षय्या भविष्यति। वशगाश्च भविष्यन्ति सुरास्तव महाभुज॥<br><br>8945: एवमुक्त्वा महासेनं निवृत्तः सह दैवतैः। अनुज्ञातो भगवता त्र्यम्बकेण शचीपतिः॥<br><br>8946: गतो भद्रवट रुद्रो निवृत्ताश्च दिवौकसः। उक्ताश्च देवा रुद्रेण स्कन्दं पश्यत मामिव॥<br><br>8947: स हत्वा दानवगणान् पूज्यमानो महर्षिभिः। एकाद्वैवाजयत् सर्वं त्रैलोक्यं वह्निनन्दनः॥<br><br>8948: स्कन्दस्य य इदं विप्रः पठेज्जन्म समाहितः। स पुष्टिमिह सम्प्राप्य स्कन्दसालोक्यमाप्नुयात्॥<br><br>8949: युधिष्ठिर उवाच भगवन् श्रोतुमिच्छामि नामान्यस्य महात्मनः। त्रिषु लोकेषु यान्यस्य विख्यातानि द्विजोत्तम॥<br><br>8950: वैशम्पायन उवाच इत्युक्तः पाण्डवेयेन महात्मा ऋषिसंनिधौ। उवाच भगवांस्तत्र मार्कण्डेयो महातपाः॥<br><br>8951: मार्कण्डेय उवाच आग्नेयश्चैव स्कन्दश्च दीप्तकीर्तिरनामयः। मयूरकेतुर्धर्मात्मा भूतेशो महिषार्दनः॥<br><br>8952: कामजित् कामदः कान्तः सत्यवाग् भुवेनश्वरः। शिशुः शीघ्रः शुचिश्चण्डो दीप्तवर्णः शुभाननः॥<br><br>8953: अमोघस्त्वनधो रौद्रः प्रियश्चन्द्राननस्तथा। दीप्तशक्तिः प्रशान्तात्मा भद्रकृत् कूटमोहनः॥<br><br>8954: षष्ठीप्रियश्च धर्मात्मा पवित्रो मातृवत्सलः। कन्याभर्ता विभक्तश्च स्वाहेयो रेवतीसुतः॥<br><br>8955: प्रभुर्नेता विशाखश्च नैगमेयः सुदुश्चरः। सुव्रतो ललितश्चैव बालक्रीडनकप्रियः॥<br><br>8956: खचारी ब्रह्मचारी च शूरः शरवणोद्भवः। विश्वामित्रप्रियश्चैव देवसेनाप्रियस्तथा। ॥<br><br>8957: वासुदेवप्रियश्चैव प्रिय: प्रियकृदेव तु। नामान्येतानि दिव्यानि कार्तिकेयस्य यः पठेत्। स्वर्ग कीर्तिं धनं चैव स लभेन्नात्र संशयः॥<br><br>8958: स्तोष्यामि देवैर्ऋषिभिश्च जुष्टं शक्त्या गुहं नामभिरप्रमेयम्। षडाननं शक्तिधरं सुवीरं निबोध चैतानि कुरुप्रवी॥<br><br>8959: ब्रह्मण्यो वै ब्रह्मजो ब्रह्मविच्च ब्रह्मेशयो ब्रह्मवतां वरिष्ठः। ब्रह्मप्रियो ब्राह्मणसव्रती त्वं ब्रह्मज्ञो वै ब्राह्मणानां च नेता॥<br><br>8960: स्वाहा स्वधा त्वं परमं पवित्रं मन्त्रस्तुतस्त्वं प्रथितः षडर्चिः। संवत्सरस्त्वमृतवश्च घड् वै मासार्धमासावयनं दिशश्च॥<br><br>8961: त्वं पुष्कराक्षस्त्वरविन्दवक्त्रः सहस्रवक्त्रोऽसि सहस्रबाहुः। त्वं लोकपालः परमं हविश्व त्वं भावनः सर्वसुरासुराणाम्॥<br><br>8962: त्वमेव सेनाधिपतिः प्रचण्डः प्रभुर्विभुश्चाप्यथ शत्रुजेता। सहस्रभूस्त्वं धरणी त्वमेव सहस्रतुष्टिश्च सहस्रभुक् च॥<br><br>8963: सहस्रशीर्षस्त्वमनन्तरूपः सहस्रपात् त्वं गुह शक्तिधारी। गङ्गासुतस्त्वं स्वमतेन देव स्वाहामहीकृत्तिकानां तथैव॥<br><br>8964: त्वं क्रीडसे षण्मुख कुक्कुटेन यथेष्टनानाविधकामरूपी। दीक्षासि सोमो मरुतः सदैव धर्मोऽसि वायुरचलेन्द्र इन्द्रः॥<br><br>8965: सनातनानामपि शाश्वतस्त्वं प्रभुः प्रभूणामपि चोचधन्वा। ऋतस्य कर्ता दितिजान्तकस्त्वं जेता रिपूणां प्रवरः सुराणाम्॥<br><br>8966: सूक्ष्मं तपस्तत् परमं त्वमेव परावरज्ञोऽसि परावरस्त्वम्। धर्मस्य कामस्य परस्य चैव त्वत्तेजसा कृत्स्त्रमिदं महात्मन्॥<br><br>8967: व्याप्तं जगत् सर्वसुरप्रवीर शक्त्या मया संस्तुत लोकनाथ। नमोऽस्तु ते द्वादशनेत्रबाहो अतः परं वेद्मि गतिं न तेऽहम्॥<br><br>8968: स्कन्दस्य य इदं विप्रः पठेज्जन्म समाहितः। श्रावयेद् ब्राह्मणेभ्यो यः शृणुयाद् वा द्विजेरितम्॥<br><br>8969: धनमायुर्यशो दीप्तं पुत्राञ्छत्रुजयं तथा। स पुष्टितुष्टी सम्प्राप्य स्कन्दसालोम्यमाप्नुयात्॥<br><br>8970: वैशम्पायन उवाच उपासीनेषु विप्रेषु पाण्डवेषु महात्मसु। द्रौपदी सत्यभामा च विविशाते तदा समम्॥<br><br>8971: जाहस्यमाने सुप्रीते सुखं तत्र निषीदतुः। चिरस्य दृष्ट्वा राजेन्द्र तेऽन्योन्यस्य प्रियंवदे॥<br><br>8972: कथयामासतुश्चित्राः कथा: कुरुयत्थिताः। अथाब्रवीत् सत्यभामा कृष्णस्य महिषी प्रिया। ॥<br><br>8973: सात्राजिती याज्ञसेनी रहसीदं सुमध्यमा। केन द्रौपदि वृत्तेन पाण्डवानधितिष्ठसि॥<br><br>8974: लोकपालोपमान् वीरान् पुन: परमसंहतान्। कथं च वशगास्तुभ्यं न कुप्यन्ति च ते शुभे॥<br><br>8975: तव वश्या हि सततं पाण्डवाः प्रियदर्शने। मुखप्रेक्षाश्च ते सर्वे तत्त्वमेतद् ब्रवीहि मे॥<br><br>8976: व्रतचर्या तपो वापि स्नानमन्त्रौषधानि वा। विद्यावीर्यं मूलवीर्यं जपहोमागदास्तथा॥<br><br>8977: ममाद्याचक्ष्व पाञ्चालि यशस्यं भगदैवतम्। येन कृष्णे भवेन्नित्यं मम कृष्णो वशानुगः॥<br><br>8978: एवमुक्त्वा सत्यभामा विरराम यशस्विनी। पतिव्रता महाभागा द्रौपदी प्रत्युवाच ताम्॥<br><br>8979: असत्स्त्रीणां समाचारं सत्ये मामनुपृच्छसि। असदाचरिते मार्गे कथं स्यादनुकीर्तनम्॥<br><br>8980: अनुप्रश्नः संशयो वा नैतत् त्वय्युपपद्यते। तथा छुपेता बुद्ध्या त्वं कृष्णस्य महिषी प्रिया॥<br><br>8981: यदैव भर्ता जानीयान्मन्त्रमूलपरां स्त्रियम्। उद्विजेत तदैवास्याः सर्पाद् वेश्मगतादिव। ॥<br><br>8982: उद्विग्नस्य कुतः शान्तिरशान्तस्य कुतः सुखम्। न जातु वशगो भर्ता स्त्रियाः स्यान्मन्त्रकर्मणा॥<br><br>8983: अमित्रप्रहितांश्चापि गदान् परमदारुणान्। मूलप्रचारैर्हि विषं प्रयच्छन्ति जिघांसवः॥<br><br>8984: जिह्वया यानि पुरुषस्त्वचा वाप्युपसेवते। तत्र चूर्णानि दत्तानि हन्युः क्षिप्रमसंशयम्॥<br><br>8985: जलोदरसमायुक्ताः श्चित्रिणः पलितास्तथा। अपुमांसः कृताः स्त्रीभिर्जडान्धबधिरास्तथा॥<br><br>8986: पापानुगास्तु पापास्ताः पतीनुपसृजन्त्युत। न जातु विप्रियं भर्तुः स्त्रिया कार्यं कथंचन॥<br><br>8987: वर्ताम्यहं तु यां वृत्तिं पाण्डवेषु महात्मसु। तां सर्वां शृणु मे सत्यां सत्यभामे यशस्विनि॥<br><br>8988: अहंकारं विहायाहं कामक्रोधौ च सर्वदा। सदारान् पाण्डवान् नित्यं प्रयतोपचराम्यहम्॥<br><br>8989: प्रणयं प्रतिसंहृत्य निधायात्मानमात्मनि। शुश्रुषुनिरहंमाना पतीनां चित्तरक्षिणी॥<br><br>8990: दुर्व्याहताच्छङ्कमाना दुःस्थिताद् दुरवेक्षितात्। दुरासिताद् दुर्वजितादिङ्गिताध्यासितादपि॥<br><br>8991: सूर्यवैश्वानरसमान् सोमकल्पान् महारथान्। सेवे चक्षुर्हणः पार्थानुचवीर्यप्रतापिनः॥<br><br>8992: देवो मनुष्यो गन्धर्वो युवा चापि स्वलंकृतः। द्रव्यवानभिरूपो वा न मेऽन्यः पुरुषो मतः॥<br><br>8993: नाभुक्तवति नास्नाते नासंविष्टे च भर्तरि। न संविशामि नाश्नामि सदा कर्मकरेष्वपि॥<br><br>8994: क्षेत्राद् वनाद् वा ग्रामाद् वा भर्तारं गृहमागतम्। अभ्युत्थायाभिनन्दामि आसनेनोदकेन च॥<br><br>8995: प्रमृष्टभाण्डा मृष्टान्ना काले भोजनदायिनी। संयता गुप्तधान्या च सुसम्मृष्टनिवेशना॥<br><br>8996: अतिरस्कृतसम्भाषा दुःस्त्रियो नानुसेवती। अनुकूलवती नित्यं भवाम्यनलसा सदा॥<br><br>8997: अनर्म चापि हसितं द्वारि स्थानमभीक्षणशः। अवस्करे चिरस्थानं निष्कुटेषु च वर्जये॥<br><br>8998: अतिहासातिरोषौ च क्रोधस्थानं च वर्जये। निरताहं सदा सत्ये भर्तृणामुपसेवने। ॥<br><br>8999: सर्वथा भर्तृरहितं न ममेष्ट कथंचन। यदा प्रवसते भर्ता कुटुम्बार्थेन केनिचत्॥<br><br>9000: सुमनोवर्णकापेता भवामि व्रतचारिणी। यच्च भर्ता न पिवति यच्च भर्ता न सेवते॥<br><br>9001: यच्च नाश्नाति मे भर्ता सर्वं तद् वर्जयाम्यहम्। यथोपदेशं नियता वर्तमाना वराङ्गने॥<br><br>9002: स्वलंकृता सुप्रयता भर्तुः प्रियहिते रता। ये च धर्माः कुटुम्बेषु श्वश्र्वा मे कथिताः पुरा॥<br><br>9003: भिक्षाबलिश्राद्धमिति स्थालीपाकाच पर्वसु। मान्यानां मानसत्कारा ये चान्ये विदिता मम॥<br><br>9004: तान् सर्वाननुवर्तेऽहं दिवारात्रमतन्द्रिता। विनयान् नियमांश्चैव सदा सर्वात्मना श्रिता॥<br><br>9005: मृदून् सतः सत्यशीलान् सत्यधर्मानुपालिनः। आशीविषानिव क्रुद्धान् पतीन् परिचराम्यहम्॥<br><br>9006: पत्याश्रयो हि मे धर्मो मतः स्त्रीणां सनातनः। स देवः सा गतिर्नान्या तस्य का विप्रियं चरेत्॥<br><br>9007: अहं पतीन् नातिशये नात्यश्ने नातिभूषये। नापि श्वश्रू परिवदे सर्वदा परियन्त्रिता॥<br><br>9008: अवधानेन सुभगे नित्योत्थिततयैव च। भर्तारो वशगा मह्यं गुरुशुश्रूषयैव च॥<br><br>9009: नित्यमार्यामहं कुन्तीं वीरसूं सत्यवादिनीम्। स्वयं परिचराम्येतां पानाच्छादनभोजनैः॥<br><br>9010: नैतामतिशये जातु वस्त्रभूषणभोजनैः। नापि परिवदे चाहं तां पृथां पृथिवीरामाम्॥<br><br>9011: अष्टावचे ब्राह्मणानां सहस्राणि स्म नित्यदा। भुञ्जते रुक्मपात्रीषु युधिष्ठिरनिवेशने॥<br><br>9012: अष्टाशीतिसहस्राणि स्नातका गृहमेधिनः। त्रिंशद्दासीक एकैको यान् बिभर्ति युधिष्ठिरः॥<br><br>9013: दशाऱ्यानि सहस्राणि येषामन्नं सुसंस्कृतम्। ह्रियते रुक्मपात्रीभिर्यतीनामूवरेतसाम्॥<br><br>9014: तान् सर्वानग्रहारेण ब्राह्मणान् वेदवादिनः। यथार्ह पूजयामि स्म पानाच्छादनभोजनैः॥<br><br>9015: शतं दासीसहस्राणि कौन्तेयस्य महात्मनः। कम्बुकेयूरधारिण्यो निष्ककण्ठ्यः स्वलकृताः॥<br><br>9016: महार्हमाल्याभरणाः सुवर्णाश्चन्दनोक्षिताः। मणीन् हेम च बिभ्रत्यो नृत्यगीतविशारदाः॥<br><br>9017: तासां नाम च रूपं च भोजनाच्छादनानि च। सर्वासामेव वेदाहं कर्म चैव कर्म चैव कृताकृतम्॥<br><br>9018: शतं दासीसहस्राणि कुन्तीपुत्रस्य धीमतः। पात्रीहस्ता दिवारात्रमतिथीन् भोजयन्त्युत॥<br><br>9019: शतमश्वसहस्राणि दशनागायुतानि च। युधिष्ठिरस्यानुयात्रमिन्द्रप्रस्थनिवासिनः॥<br><br>9020: एतदासीत् तदा राज्ञो यन्महीं पर्यपालयत्। येषां संख्याविधिं चैव प्रदिशामि शृणोमि च॥<br><br>9021: अन्तःपुराणां सर्वेषां भृत्यानां चैव सर्वशः। आगोपालाविपालेभ्यः सर्वं वेद कृताकृतम्॥<br><br>9022: सर्वं राज्ञः समुदयमायं च व्ययमेव च। एकाहं वेधि कल्याणि पाण्डवानां यशस्विनि॥<br><br>9023: मयि सर्वं समासज्य कुटुम्ब भरतर्षभाः। उपासनरताः सर्वे घटयन्ति वरानने॥<br><br>9024: तमहं भारमासक्तमनाधृष्यं दुरात्मभिः। सुखं सर्वं परित्यज्य राज्यहानि घटामि वै॥<br><br>9025: अधृष्यं वरुणस्येव निधिपूर्णमिवोदधिम्। एकाहं वेद्मि कोशं वै पतीनां धर्मचारिणाम्॥<br><br>9026: अनिशायां निशायां च सहा या क्षुत्पिपासयोः। आराधयन्त्याः कौरव्यांस्तुल्या रात्रिरहश्च मे॥<br><br>9027: प्रथमं प्रतिबुध्यामि चरमं संविशामि च। नित्यकालमहं सत्ये एतत् संवननं मम॥<br><br>9028: एतज्जानाम्यहं कर्तुं भर्तृसंवननं महत्। असत्स्त्रीणां समाचार नाहं कुर्यां न कामये॥<br><br>9029: वैशम्पायन उवाच तच्छ्रुत्वा धर्मसहितं व्याहृतं कृष्णया तदा। उवाच सत्या सत्कृत्य पाञ्चालीं धर्मचारिणीम्॥<br><br>9030: अभिपन्नास्मि पाञ्चालि याज्ञसेनि क्षमस्व मे। कामकारः सखीनां हि सोपहासं प्रभाषितम्॥<br><br>9031: द्रौपद्युवाच इमं तु ते मार्गमपेतमोहं वक्ष्यामि चित्तग्रहणाय भर्तुः। अस्मिन् यथावत् सखि वर्तमाना भर्तारमाच्छेत्स्यसि कामिनीभ्यः॥<br><br>9032: नैतादृशं दैवतमस्ति सत्ये सर्वेषु लोकेषु सदेवकेषु। यथा पतिस्तस्य त सर्वकाम लभ्याः प्रसादात् कुपितश्च हन्यात्॥<br><br>9033: तस्मादपत्यं विविधाश्च भोगाः शय्यासनान्युत्तमदर्शनानि। वस्त्राणि माल्यानि तथैव गन्धाः स्वर्गश्च लोको विपुला च कीर्तिः॥<br><br>9034: सुखं सुखेनेह न जातु लभ्यं दुःखेन साध्वी लभते सुखानि। सा कृष्णमाराधय सौहदेन प्रेम्णा च नित्यं प्रतिकर्मणा च॥<br><br>9035: र्दाक्षिण्ययोगैर्विविधैश्च गन्धैः। अस्याः प्रियोऽस्मीति यथा विदित्वा त्वामेव संश्लिष्यति तद् विधस्त्व॥<br><br>9036: श्रुत्वा स्वरं द्वारगतस्य भर्तुः प्रत्युत्थिता तिष्ठ गृहस्य मध्ये। दृष्ट्वा प्रविष्टं त्वरिताऽऽसनेन पायेन चैनं प्रतिपूजयस्व॥<br><br>9037: मुत्थाय सर्वं स्वयमेव कार्यम्। जानातु कृष्णस्तव भावमेतं सर्वात्मना मां भजतीति सत्ये॥<br><br>9038: त्वत्संनिधौ यत् कथयेत् पतिस्ते यद्यप्यगुह्यं परिरक्षितव्यम्। काचित् सपत्नी तव वासुदेवं प्रत्यादिशेत् तेन भवेद् विरागः॥<br><br>9039: स्तान् भोजयेथा विविधैरुपायैः। द्वेष्यैरुपेक्ष्यैरहितैश्च तस्य भिद्यस्व नित्यं कुहकोद्यतैश्च॥<br><br>9040: मदं प्रमादं पुरुषेषु हित्वा संयच्छ भावं प्रतिगृह्य मौनम्। प्रद्युम्नसाम्बावपि ते कुमारी नोपासितव्यौ रहिते कदाचित्॥<br><br>9041: महाकुलीनाभिरपापिकाभिः स्त्रीभिः सतीभिस्तव सख्यमस्तु। चण्डाश्च शौण्डाश्च महाशनाश्च चौराश्च दुष्टाश्चपलाश्च वाः॥<br><br>9042: एतद् यशस्यं भगदैवतं च स्वार्थं तथा शत्रुनिबर्हणं च। महार्हमाल्याभरणाङ्गरागा भर्तारमाराधय पुण्यगन्धा॥<br><br>9043: वैशम्पायन उवाच मार्कण्डेयादिभिर्विप्रैः पाण्डवैश्च महात्मभिः। कथाभिरनुकूलाभिः सह स्थित्वा जनार्दनः॥<br><br>9044: ततस्तैः संविदं कृत्वा यथावन्मधुसूदनः। आरुरुक्षू रथं सत्यामाह्वयामास केशवः॥<br><br>9045: सत्यभामा ततस्तत्र स्वजित्वा दुपदात्मजाम्। उवाच वचनं हृद्यं यथाभावं समाहितम्॥<br><br>9046: कृष्णे मा भूत् तवोत्कण्ठा मा व्यथा मा प्रजागरः। भर्तृभिर्देवसंकाशैर्जितां प्राप्स्यसि मेदिनीम्॥<br><br>9047: न ह्येवं शीलसम्पन्ना नैवं पूजितलक्षणाः। प्राप्नुवन्ति चिरं क्लेशं यथा त्वमसितेक्षणे॥<br><br>9048: अवश्यं च त्वया भूमिरियं निहतकण्टका। भर्तृभिः सह भोक्तव्या निर्द्वन्द्वेति श्रुतं मया। ॥<br><br>9049: धार्तराष्ट्रवधं कृत्वा वैराणि प्रतियात्य च। युधिष्ठिरस्थां पृथिवीं द्रक्ष्यसि दुपदात्मजे॥<br><br>9050: यास्ताः प्रव्रजमानां त्वां प्राहसन् दर्पमोहिताः। ता: क्षिप्रं हतसंकल्पा द्रक्ष्यसि त्वं कुरुस्त्रियः॥<br><br>9051: तव दुःखोपपन्नाया यैराचरितमप्रियम्। विद्धि सम्प्रस्थितान् सर्वांस्तान् कृष्णे यमसादनम्॥<br><br>9052: पुत्रस्ते प्रतिविन्ध्यश्च सुतसोमस्तथाविधः। श्रुतकर्मार्जुनिश्चैव शतानीकश्च नाकुलिः॥<br><br>9053: सहदेवाच्च यो जातः श्रुतसेनस्तवात्मजः। सर्वे कुशलिनो वीराः कृतास्त्राश्च सुतास्तव॥<br><br>9054: अभिमन्युरिव प्रीता द्वारवत्यां रता भृशम्। त्वमिवैषां सुभद्रा च प्रीत्या सर्वात्मना स्थिता। ॥<br><br>9055: प्रीयते तव निर्द्वन्द्वा तेभ्यश्च विगतज्वरा। दुःखिता तेन दुःखेन सुखेन सुखिता तथा॥<br><br>9056: भजेत् सर्वात्मना चैव प्रद्युम्नजननी तथा। भानुप्रभृतिभिश्चैनान् विशिनष्टि च केशवः॥<br><br>9057: भोजनाच्छादने चैषां नित्यं मे श्वशुराः स्थितः। रामप्रभृतयः सर्वे भजन्त्यन्धकवृष्णयः॥<br><br>9058: तुल्यो हि प्रणयस्तेषां प्रद्युम्नस्य च भाविनि। एवमादि प्रियं सत्यं हृद्यमुक्त्वा मनोऽनुगम्॥<br><br>9059: गमनाय मनश्चक्रे वासुदेवरथं प्रति। तां कृष्णां कृष्णमहिषी चकाराभिप्रदक्षिणम्॥<br><br>9060: आरुरोह रथं शौरेः सत्यभामाथ भाविनी। स्मयित्वा तु यदुश्रेष्ठो द्रौपदी परिसान्त्व्य च। उपावर्त्य ततः शीघैर्हयैः : प्रायात् पुरं स्वकम्॥<br><br>9061: जनमेजय उवाच एवं वने वर्तमाना नराम्याः शीतोष्णवातातपकर्शिताङ्गाः। सरस्तदासाद्य वनं च पुण्यं ततः परं किमकुर्वन्त पार्थाः॥<br><br>9062: वैशम्पायन उवाच सरस्तदासाद्य तु पाण्डुपुत्रा जनं समुत्सृज्य विधाय वेशम्। वनानि रम्याण्यथ पर्वतांश्च नदीप्रदेशांश्च तदा विचेरुः॥<br><br>9063: तथा वने तान् वसतः प्रवीरान् स्वाध्यायवन्तश्च तपोधनाचा स्तान् पूजयामासुरथो नरायाः॥<br><br>9064: ततः कदाचित् कुशल: कथासु विप्रोऽभ्यगच्छद् भुवि कौरवेयान्। स तैः समेत्याथ यदृच्छयैव वैचित्रवीर्यं नृपमभ्यगच्छत्॥<br><br>9065: अथोपविष्टः प्रतिसत्कृतश्च वृद्धेन राज्ञा कुरुसत्तमेन। प्रचोदित: संकथयाम्बभूव धर्मानिलेन्द्रप्रभवान् यमौ च॥<br><br>9066: कृशांश्च वातातपकर्शिताङ्गान् दुःखस्य चोचस्य मुखे प्रपन्नान्। तां चाप्यनाथामिव वीरनाथां कृष्णां परिक्लेशगुणेन युक्ताम्॥<br><br>9067: ततः कथास्तस्य निशभ्य राजा वैचित्रवीर्यः कृपयाभितप्तः। वने तथा पार्थिवपुत्रपौत्रान् श्रुत्वा तथा दुःखनदी प्रपन्नान्॥<br><br>9068: प्रोवाच दैन्याभिहतान्तरात्मा निःश्वासवातोपहतस्तदानीम्। वाचं कथंचित् स्थिरतामुपेत्य तत् सर्वमात्मप्रभवं विचिन्त्या८॥<br><br>9069: कथं नु सत्यः शुचिरार्यवृत्तो ज्येष्ठः सुतानां मम धर्मराजः। अजातशत्रुः पृथिवीतले स्म शेते पुरा राङ्कवकूटशायी॥<br><br>9070: नित्यं स्तुवद्भिः स्वयमिन्द्रकल्पः। पतत्त्रिसझै स जघन्यरात्रे प्रबोध्यते नूनमिडातलस्थः॥<br><br>9071: कथं नु वातातपकर्शिताङ्गो वृकोदरः कोपपरिप्लुताङ्गः। शेते पृथिव्यामतथोचिताङ्गः कृष्णासमक्षं वसुधातलस्थः॥<br><br>9072: तथार्जुनः सुकुमारो मनस्वी वशे स्थितो धर्मसुतस्य राज्ञः। धुवं न शेते वसतीरमर्षात्॥<br><br>9073: यमौ च कृष्णां च युधिष्ठिरं च भीमं च दृष्ट्वा सुखविप्रयुक्तम्। विनिःश्वसन् सर्प इवोचतेजा ध्रुवं न शेते वसतीरमर्षात्॥<br><br>9074: तथा यमौ चाप्यसुखौ सुखार्हो समृद्धरूपावमरौ दिवीव। प्रजागरस्थौ ध्रुवमप्रशान्तौ धर्मेण सत्येन च वार्यमाणौ॥<br><br>9075: समीरणेनाथ समो बलेन समीरणस्यैव सुतो बलीयान्। स धर्मपाशेन सितोऽचजेन ध्रुवं विनिःश्वस्य सहत्यमर्षम्॥<br><br>9076: स चापि भूमौ परिवर्तमानो वधं सुतानां मम काक्षमाणः। सत्येन धर्मेण च वार्यमाणः कालं प्रतीक्षत्यधिको रणेऽन्यैः॥<br><br>9077: अजातशत्रौ तु जिते निकृत्या दुःशासनो यत् परुषाण्यवोचत्। तानि प्रविष्टानि वृकोदराङ्गं दहन्ति कक्षाग्निरिवेन्धनानि॥<br><br>9078: न पापकं ध्यास्यति धर्मपुत्रो धनंजयश्चाप्यनुवय॑ते तम्। अरण्यवासेन विवर्धते तु भीमस्य कोपोऽग्निरिवानिलेन॥<br><br>9079: स तेन कोपेन विदह्यमानः करं करेणाभिनिपीड्य वीरः। विनिःश्वसत्युष्णमतीव घोरं दहन्निवेमान् मम पुत्रपौत्रान्॥<br><br>9080: गाण्डीवधन्वा च वृकोदरश्च संरम्भिणावन्तककालकल्पौ। न शेषयेतां युधि शत्रुसेनां शरान् किरन्तावशनिप्रकाशान्॥<br><br>9081: दुर्योधनः शकुनिः सूतपुत्रो दुःशासनश्चापि सुमन्दचेताः। मधु प्रपश्यन्ति न तु प्रपातं यद् द्यूतमालम्ब्य हरन्ति राज्यम्॥<br><br>9082: शुभाशुभं कर्म नरो हि कृत्वा प्रतीक्षते तस्य फलं स्म कर्ता। स तेन मुह्यत्यवशः फलेन मोक्षः कथं स्यात् पुरुषस्य तस्मात्॥<br><br>9083: क्षेत्रे सुकृष्टे ह्यपिते च बीजे देवे च वर्षत्यूतुकालयुक्तम्। रन्यत्र दैवादिति चिन्तयामि॥<br><br>9084: कृतं मताक्षेण यथा न साधु साधुप्रवृत्तेन च पाण्डवेन। मया च दुष्पुत्रवशानुगेन तथा कुरूणामयमन्तकालः॥<br><br>9085: गर्भिणी या। ध्रुवं प्रवास्यत्यसमीरितोऽपि ध्रुवं प्रजास्यत्युत स्तथा क्षपादौ च दिनप्रणाशः॥<br><br>9086: वित्तं न दद्युः पुरुषाः कथंचित्। प्राप्यार्थकालं च भवेदनर्थ: कथं न तत् स्यादिति तत् कुतः स्यात्॥<br><br>9087: कथं न भिद्येत न च स्रवेत न च प्रसिच्येदिति रक्षितव्यम्। अरक्ष्यमाणं शतधा प्रकीर्येद् ध्रुवं न नाशोऽस्ति कृतस्य लोके॥<br><br>9088: गतो हरण्यादपि शक्रलोकं धनंजयः पश्यत वीर्यमस्य। अस्त्राणि दिव्यानि चतुर्विधानि ज्ञात्वा पुनर्लोकमिमं प्रपन्नः॥<br><br>9089: स्वर्गं हि गत्वा सशरीर एव को मानुषः पुनरागन्तुमिच्छेत्। अन्यत्र कालोपहताननेकान् समीक्षमाणस्तु कुरून् मुमूर्षुन्॥<br><br>9090: धनुर्चाहश्चार्जुनः सव्यसाची धनुश्च तद् गाण्डिवं भीमवेगम्। अस्त्राणि दिव्यानि च तानि तस्य त्रयस्य तेजः प्रसहेत कोऽत्र॥<br><br>9091: निशम्य तद् वचनं पार्थिवस्य दुर्योधनं रहिते सौबलोऽथ। अबोधयत् कर्णमुपेत्य सर्वं स चाप्यहृष्टोऽभवदल्पचेताः॥<br><br>9092: वैशम्पायन उवाच धृतराष्ट्रस्य तद् वाक्यं निशम्य शकुनिस्तदा। दुर्योधनमिदं काले कर्णेन सहितोऽब्रवीत्॥<br><br>9093: प्रव्राज्य पाण्डवान् वीरान् स्वेन वीर्येण भारत। भुक्ष्येमां पृथिवीमेको दिवि शम्बरहा यथा॥<br><br>9094: प्राच्याश्च दाक्षिणात्याश्च प्रतीच्योदीच्यवासिनः। कृताः करप्रदाः सर्वे राजानस्ते नराधिप। ॥<br><br>9095: या हि सा दीप्यमानेव पाण्डवानभजत् पुरा। साद्य लक्ष्मीस्त्वया राजन्नवाप्ता भ्रातृभिः सह॥<br><br>9096: इन्द्रप्रस्थगते यां तां दीप्यमानां युधिष्ठिरे। अपश्याम श्रियं राजन् दृश्यते सा तवाद्य वै॥<br><br>9097: शत्रवस्तव राजेन्द्र न चिरं शोककर्शिताः। सा तु बुद्धिबलेनेयं राज्ञस्तस्माद् युधिष्ठिरात्॥<br><br>9098: त्वयाऽऽक्षिप्ता महाबाहो दीप्यमानेव दृश्यते। तथैव तव राजेन्द्र राजानः परवीरहन्॥<br><br>9099: शासनेऽधिष्ठिताः सर्वे किं कुर्म इति वादिनः। तवेयं पृथिवी राजन् निखिला सागराम्बरा॥<br><br>9100: सपर्वतवना देवी सग्रामनगराकरा। नानावनोद्देशवती पर्वतैरुपशोभिता। ॥<br><br>9101: वन्द्यमानो द्विजै राजन् पूज्यमानश्च राजभिः। पौरुषाद् दिवि देवेषु भ्राजसे रश्मिवानिव॥<br><br>9102: सबैरिव यमो राजा मरुद्भिरिव वासवः। कुरुभिस्त्वं वृतो राजन् भासि नक्षत्रराडिव॥<br><br>9103: यैः स्म ते नाद्रियेताज्ञा न च ये शासने स्थिताः। पश्यामस्तान् श्रिया हीनान् पाण्डवान् वनवासिनः॥<br><br>9104: श्रूयते हि महाराज सरो द्वैतवनं प्रति। वसन्तः पाण्डवाः सार्धं ब्राह्मणैर्वनवासिभिः॥<br><br>9105: स प्रयाहि महाराज श्रिया परमया युतः। तापयन् पाण्डुपुत्रांस्त्वं रश्मिवानिव तेजसा॥<br><br>9106: स्थितो राज्ये च्युतान् राज्याच्छ्यिा हीनाञ्छ्यिा वृतः। असमृद्धान् समृद्धार्थः पश्य पाण्डुसुतान् नृप॥<br><br>9107: महाभिजनसम्पन्नं भद्रे महति संस्थितम्। पाण्डवास्त्वाभिवीक्षन्तां ययातिमिव नाहुषम्॥<br><br>9108: यां श्रियं सुहृदश्चैव दुर्हदश्च विशाम्पते। पश्यन्ति पुरुषे दीप्तां सा समर्था भवत्युत॥<br><br>9109: समस्थो विषमस्थान् हि दुर्हदो योऽभिवीक्षते। जगतीस्थानिवाद्रिस्थः किमतः परमं सुखम्॥<br><br>9110: न पुत्रधनलाभेन न राज्येनापि विन्दति। प्रीतिं नृपतिशार्दूल याममित्राघदर्शनात्॥<br><br>9111: किं नु तस्य सुखं न स्यादाश्रमे यो धनंजयम्। अभिवीक्षेत सिद्धार्थो वल्कलाजिनवाससम्॥<br><br>9112: सुवाससो हि ते भार्या वल्कलाजिनसंवृताम्। पश्यन्तु दुःखितां कृष्णां सा च निर्विद्यतां पुनः॥<br><br>9113: विनिन्दतां तथाऽऽत्मानं जीवितं च धनच्युतम्। न तथा हि सभामध्ये तस्या भवितुमर्हति। वैमनस्यं यथा दृष्ट्वा तव भार्याः स्वलंकृताः॥<br><br>9114: वैशम्पायन उवाच एवमुक्त्वा तु राजानं कर्णः शकुनिना सह। तूष्णीम्बभूवतुरुभौ वाक्यान्ते जनमेजय॥<br><br>9115: वैशम्पायन उवाच कर्णस्य वचनं श्रुत्वा राजा दुर्योधनस्ततः। हृष्टो भूत्वा पुनर्दीन इदं वचनमब्रवीत्॥<br><br>9116: ब्रवीषि यदिदं कर्ण सर्वं मनसि मे स्थितम्। न त्वभ्यनुज्ञा लप्स्यामि गमने यत्र पाण्डवाः॥<br><br>9117: परिदेवति तान् वीरान् धृतराष्ट्रो महीपतिः। मन्यतेऽभ्यधिकांश्चापि तपोयोगेन पाण्डवान्॥<br><br>9118: अथवाप्यनुबुध्येत नृपोऽस्माकं चिकीर्षितम्। एवमप्यायतिं रक्षन् नाभ्यनुज्ञातुमर्हति॥<br><br>9119: न हि द्वैतवने किंचिद् विद्यतेऽन्यत् प्रयोजनम्। उत्सादनमृते तेषां वनस्थानां महाद्युते॥<br><br>9120: जानासि हि यथा क्षत्ता द्यूतकाल उपस्थिते। अब्रवीद् यच्च मां त्वां च सौबलं वचनं तदा॥<br><br>9121: तानि सर्वाणि वाक्यानि यच्चान्यत् परिदेवितम्। विचिन्त्य नाधिगच्छामि गमनायेतराय वा॥<br><br>9122: ममापि हि महान् हर्षो यदहं भीमफाल्गुनौ। क्लिष्टावरण्ये पश्येयं कृष्णया सहिताविति। ॥<br><br>9123: न तथा ह्याप्नुयां प्रीतिमवाप्य वसुधामिमाम्। दृष्ट्वा यथा पाण्डुसुतान् वल्कलाजिनवाससः॥<br><br>9124: किं नु स्यादधिकं तस्माद् यदहं दुपदात्मजाम्। द्रौपदी कर्ण पश्येयं काषायवसनां वने। ॥<br><br>9125: यदि मां धर्मराजश्च भीमसेनश्च पाण्डवः। युक्तं परमया लक्ष्या पश्येतां जीवितं भवेत्॥<br><br>9126: उपायं न तु पश्यामि येन गच्छेम तद् वनम्। यथा चाभ्यनुजानीयाद् गच्छन्तं मां महीपतिः॥<br><br>9127: स सौबलेन सहितस्तथा दुःशासनेन च। उपायं पश्य निपुणं येन गच्छेम तद् वनम्॥<br><br>9128: अहमष्यद्य निश्चित्य गमनायेतराय च। कल्यमेव गमिष्यामि समीपं पार्थिवस्य ह॥<br><br>9129: मयि तत्रोपविष्टे तु भीष्मे च कुरुसत्तमे। उपायो यो भवेद् दृष्टस्तं ब्रूयाः सहसौबलः॥<br><br>9130: वचो भीष्मस्य राज्ञश्च निशम्य गमनं प्रति। व्यवसायं करिष्येऽहमनुनीय पितामहम्॥<br><br>9131: तथेत्युक्त्वा तु ते सर्वे जग्मुरावसथान् प्रति। व्युषितायां रजन्यां तु कर्णो राजानमभ्ययात्॥<br><br>9132: ततो दुर्योधनं कर्णः प्रहसन्निदमब्रवीत्। उपायः परिदृष्टोऽयं तं निबोध जनेश्वर। ॥<br><br>9133: घोषा द्वैतवने सर्वे त्वत्प्रतीक्षा नराधिप। घोषयात्रापदेशेन गमिष्यामो न संशयः॥<br><br>9134: उचितं हि सदा गन्तुं घोषयात्रां विशाम्पते। एवं च त्वां पिता राजन् समनुज्ञातुमर्हति॥<br><br>9135: तथा कथयमानौ तौ घोषयात्राविनिश्चयम्। गान्धारराजः शकुनिः प्रत्युवाच हसन्निव॥<br><br>9136: उपायोऽयं मया दृष्टो गमनाय निरामयः। अनुज्ञास्यति नो राजा बोधयिष्यति चाप्युत॥<br><br>9137: घोषा द्वैतवने सर्वे त्वत्प्रतीक्षा नराधिप। घोषयात्रापदेशेन गमिष्यामो न संशयः॥<br><br>9138: ततः प्रहसिताः सर्वे तेऽन्योन्यस्य तलान् ददुः। तदेव च विनिश्चित्य ददृशुः कुरुसत्तमम्॥<br><br>9139: वैशम्पायन उवाच धृतराष्ट्र ततः सर्वे ददृशुर्जनमेजय। पृष्ट्वा सुखमथो राज्ञः पृष्टा राज्ञा च भारत॥<br><br>9140: ततस्तैर्विहितः पूर्वं समङ्गो नाम बल्लवः। समीपस्थास्तदा गावो धृतराष्ट्र न्यवेदयत्॥<br><br>9141: अनन्तरं च राधेयः शकुनिश्च विशाम्पते। आहतुः पार्थिवश्रेष्ठं धृतराष्ट्र जनाधिपम्॥<br><br>9142: रमणीयेषु देशेषु घोषाः सम्प्रति कौरव। स्मारणे समयः प्राप्तो वत्पानामपि चाङ्कनम्॥<br><br>9143: मृगया चोचिता राजन्नस्मिन् काले सुतस्य ते। दुर्योधनस्य गमनं समनुज्ञातुमर्हसि॥<br><br>9144: धृतराष्ट्र उवाच मृगया शोभना तात गवां हि समवेक्षणम्। विश्रम्भस्तु न गन्तव्यो वल्लवानामिति स्मरे॥<br><br>9145: ते तु तत्र नरव्याघ्राः समीप इति नः श्रुतम्। अतो नाभ्यनुजानामि गमनं तत्र वः स्वयम्॥<br><br>9146: छद्मना निर्जितास्ते तु कर्शिताश्च महावने। तपोनित्याश्च राधेय समर्थाश्च महारथाः॥<br><br>9147: धर्मराजो न संक्रुद्ध्येद् भीमसेनस्त्वमर्षणः। यज्ञसेनस्य दुहिता तेज एव तु केवलम्॥<br><br>9148: यूयं चाप्यपराध्येयुर्दर्पमोहसमन्विताः। ततो विनिर्दहेयुस्ते तपसा हि समन्विताः॥<br><br>9149: अथवा सायुधा वीरा मन्युनाभिपरिप्लुताः। सहिता बद्धनिस्त्रिंशा दहेयुः शस्त्रतेजसा॥<br><br>9150: अथ यूयं बहुत्वात् तानभियात कथंचन। अनार्यं परमं तत् स्यादशक्यं तच्च मतम्॥<br><br>9151: उषितो हि महाबाहुरिन्द्रलोके धनंजयः। दिव्यान्यस्त्राण्यवाप्याथ ततः प्रत्यागतो वनम्॥<br><br>9152: अकृतास्त्रेण पृथिवी जिता बीभत्सुना पुरा। किं पुनः स कृतास्त्रोऽद्य न हन्याद् वो महारथः॥<br><br>9153: अथवा मद्वचः श्रुत्वा तत्र यत्ता भविष्यथा उद्विग्नवासो विश्रम्भाद् दुःखं तत्र भविष्यति॥<br><br>9154: अथवा सैनिकाः केचिदपकुर्युर्युधिष्ठिरम्। तदबुद्धिकृतं कर्म दोषमुत्पादयेच्च वः॥<br><br>9155: तस्माद् गच्छन्तु पुरुषाः स्मारणायाप्तकारिणः। न स्वयं तत्र गमनं रोचये तव भारत॥<br><br>9156: शकुनिरुवाच धर्मज्ञः पाण्डवो ज्येष्ठः प्रतिज्ञातं च संसदि। तेन द्वादश वर्षाणि वस्तव्यानीति भारत। ॥<br><br>9157: अनुवृत्ताश्च ते सर्वे पाण्डवा धर्मचारिणः। युधिष्ठिरस्तु कौन्तेयो न नः कोपं करिष्यति॥<br><br>9158: मृगयां चैव नो गन्तुमिच्छा संवर्तते भृशम्। स्मारणं तु चिकीर्षामो न तु पाण्डवदर्शनम्॥<br><br>9159: न चानार्यसमाचारः कश्चित् तत्र भविष्यति। न च तत्र गमिष्यामो यत्र तेषां प्रतिश्रयः॥<br><br>9160: वैशम्पायन उवाच एवमुक्तः शकुनिना धृतराष्ट्रो जनेश्वरः। दुर्योधनं महामात्यमनुजज्ञे न कामतः॥<br><br>9161: अनुज्ञातस्तु गान्धारिः कर्णेन सहितस्तदा। निर्ययौ भरतश्रेष्ठो बलेन महता वृतः॥<br><br>9162: दुःशासनेन च तथा सौबलेन च धीमता। संवृतो भ्रातृभिश्चान्यैः स्त्रीभिश्चापि सहस्रशः॥<br><br>9163: तं निर्यान्तं महाबाहुं द्रष्टुं द्वैतवनं सरः। पौराश्चानुययुः सर्वे सहदारा वनं च तत्॥<br><br>9164: अष्टौ रथसहस्राणि त्रीणि नागायुतानि च। पत्तयो बहुसाहस्रा हयाश्च नवतिः शताः॥<br><br>9165: शकटापणवेशाश्च वणिजो वन्दिनस्तथा। नराश्च मृगयाशीलाः शतशोऽथ सहस्रशः॥<br><br>9166: ततः प्रयाणे नृपतेः सुमहानभवत् स्वनः। प्रावृषीव महावायोरुद्धतस्य विशाम्पते॥<br><br>9167: गव्यूतिमात्रे न्यवसद् राजा दुर्योधनस्तदा। प्रयातो वाहनैः सर्वैस्ततो द्वैतवनं सरः॥<br><br>9168: वैशम्पायन उवाच अथ दुर्योधनो राजा तत्र वने वसन्। जगाम घोषानभितस्तत्र चक्रे निवेशनम्॥<br><br>9169: रमणीये समाज्ञाते सोदके समहीरहे। देशे सर्वगुणोपेते चक्रुरावसथान् पराः॥<br><br>9170: तथैव तत्समीपस्थान् पृथगावसथान् बहून्। कर्णस्य शकुनेश्चैव भ्रातृणां चैव सर्वशः॥<br><br>9171: ददर्श स तदा गावः शतशोऽथ सहस्रशः। अङ्कुर्लक्षैश्च ताः सर्वा लक्षयामास पार्थिवः॥<br><br>9172: अङ्कयामास वत्सांश्च जज्ञे चोपसृतांस्त्वपि। बालवत्साश्च या गावः कालयामास ता अपि॥<br><br>9173: अथ स स्मारणं कृत्वा लक्षयित्वा त्रिहायनान्। वृतो गोपालकैः प्रीतो व्यहरत् कुरुनन्दनः॥<br><br>9174: स च पौरजनः सर्वः सैनिकाच सहस्रशः। यथोपजोषं चिक्रीडुर्वने तस्मिन् यथामराः॥<br><br>9175: ततो गोपाः प्रगातारः कुशला नृत्यवादने। धार्तराष्ट्रमुपातिष्ठन् कन्याश्चैव स्वलंकृताः॥<br><br>9176: स स्त्रीगणावृतो राजा प्रहृष्टः प्रददौ वसु। तेभ्यो यथार्हमन्नानि पानानि विविधानि च॥<br><br>9177: ततस्ते सहिताः सर्वे तरखून् महिषान् मृगान्। गवयर्डवराहांश्च समन्तात् पर्यकालयन्॥<br><br>9178: स ताञ्छरैर्विनिर्भिद्य गजांश्च सुबहून् वने। रमणीयेषु देशेषु ग्राहयामास वै मृगान्॥<br><br>9179: गोरसानुपयुञ्जान उपभोगांश्च भारत। पश्यन् स रणमीयानि वनान्युपवनानि च। ॥<br><br>9180: मत्तभ्रमरजुष्टानि बर्हिणाभिरुतानि च। अगच्छदानुपूर्येण पुण्यं द्वैतवनं सरः॥<br><br>9181: मत्तभ्रमरसंजुष्टं नीलकण्ठरवाकुलम्। सप्तच्छदसमाकीर्णं पुन्नागबकुलैर्युतम्॥<br><br>9182: ऋद्ध्या परमया युक्तो महेन्द्र इव वलाभृत्। यदृच्छया च तत्रस्थो धर्मपुत्रो युधिष्ठिरः॥<br><br>9183: ईजे राजर्षियज्ञेन साद्यस्केन विशाम्पते। दिव्येन विधिना चैव वन्येन कुरुसत्तम॥<br><br>9184: कृत्वा निवेशमभितः सरसस्तस्य कौरव। द्रौपद्या सहिता धीमान् धर्मपल्या नराधिपः॥<br><br>9185: ततो दुर्योधनः प्रेष्यानादिदेश सहस्रशः। आक्रीडावसथा: क्षिप्नं क्रियन्तामिति भारत॥<br><br>9186: ते तथेत्येव कौरव्यमुक्त्वा वचनकारिणः। चिकीर्षन्तस्तदाऽऽक्रीडाञ्जग्मुद्वैतवनं सरः॥<br><br>9187: प्रविशन्तं वनद्वारि गन्धर्वाः समवारयन्। सेनाच्यं धार्तराष्ट्रस्य प्राप्तं द्वैतवनं सरः॥<br><br>9188: तत्र गन्धर्वराजो वै पूर्वमेव विशाम्पते। कुबेरभवनाद् राजन्नाजगाम गणावृतः॥<br><br>9189: गणैरप्सरसां चैव त्रिदशानां तथाऽऽत्मजैः। विहारशीलः क्रीडार्थं तेन तत् संवृतं सरः॥<br><br>9190: तेन तत् संवृतं दृष्ट्वा ते राजपरिचारकाः। प्रतिजग्मुस्ततो राजन् यत्र दुर्योधनो नृपः॥<br><br>9191: स तु तेषां वचः श्रुत्वा सैनिकान् युद्धदुर्मदान्। प्रेषयामास कौरव्य उत्सारयत तानिति॥<br><br>9192: तस्य तद् वचनं श्रुत्वा राज्ञः सेनाचयायिनः। सरो द्वैतवनं गत्वा गन्धर्वानिदमब्रुवन्॥<br><br>9193: राजा दुर्योधनो नाम धृतराष्ट्रसुतो बली। विजिहीर्षुरिहायाति तदर्थमपसर्पत॥<br><br>9194: एवमुक्तास्तु गन्धर्वाः प्रहसन्तो विशाम्पते। प्रत्यब्रुवंस्तान् पुरुषानिदं हि परुषं वचः॥<br><br>9195: न चेतयति वो राजा मन्दबुद्धिः सुयोधनः। योऽस्मानाज्ञापयत्येवं वैश्यानिव दिवौकसः॥<br><br>9196: यूयं मुमूर्षवश्चापि मन्दप्रज्ञा न संशयः। ये तस्य वचनादेवमस्मान् ब्रूत विचेतसः॥<br><br>9197: गच्छध्वं त्वरिताः सर्वे यत्र राजा स कौरवः। न चेदद्यैव गच्छध्वं धर्मराजनिवेशनम्॥<br><br>9198: एवमुक्तास्तु गन्धर्वै राज्ञः सेनाचयायिनः। सम्प्राद्रवन् यतो राजा धृतराष्ट्रसुतोऽभवत्॥<br><br>9199: वैशम्पायन उवाच ततस्ते सहिताः सर्वे दुर्योधनमुपागमन्। अब्रुवंश्च महाराज यदूचुः कौरवं प्रति॥<br><br>9200: गन्धर्वैर्वारिते सैन्ये धार्तराष्ट्रः प्रतापवान्। अमर्षपूर्णः सैन्यानि प्रत्यभाषत भारत॥<br><br>9201: शासतैनानधर्मज्ञान् मम विप्रियकारिणः। यदि प्रक्रीडते सर्वैर्देवैः सह शतक्रतुः॥<br><br>9202: दुर्योधनव चः श्रुत्वा धार्तराष्ट्रा महाबलाः। सर्व एवाभिसंनद्धा योधाश्चापि सहस्रशः॥<br><br>9203: ततः प्रमथ्य सर्वांस्तांस्तद् वनं विविशुर्बलात्। सिंहनादेन महता पूरयन्तो दिशो दश॥<br><br>9204: ततोऽपरैरवार्यन्त गन्धर्वैः कुरुसैनिकाः। ते वार्यमाणा गन्धर्वैः साम्नैव वसुधाधिप॥<br><br>9205: ताननादृत्य गन्धर्वांस्तद् वनं विविशुर्महत्। यदा वाचा न तिष्ठन्ति धार्तराष्ट्राः सराजकाः॥<br><br>9206: ततस्ते खेचराः सर्वे चित्रसेने न्यवेदयन्। गन्धर्वराजस्तान् सर्वानब्रवीत् कौरवान् प्रति॥<br><br>9207: अनार्याञ्छासतेत्येतांश्चित्रसेनोऽत्यमर्षणः। अनुज्ञाताश्च गन्धर्वाश्चित्रसेनेन भारत॥<br><br>9208: प्रगृहीतायुधाः सर्वे धार्तराष्ट्रानभिद्रवन्। तान् दृष्ट्वा पततः शीघ्रान् गन्धर्वानुद्यतायुधान्॥<br><br>9209: प्राद्रवंस्ते दिशः सर्वे धार्तराष्ट्रस्य पश्यतः। तान् दृष्ट्वा द्रवतः सर्वान् धार्तराष्ट्रान् पराङ्मुखान्। ११। । राधेयस्तु तदा वीरो नासीत् तत्र पराङ्मुखः। आपतन्ती तु सम्प्रेक्ष्य गन्धर्वाणां महाचमूम्॥<br><br>9210: महता शरवर्षेण राधेयः प्रत्यवारयत्। क्षुरप्रैर्विशिखैभल्लैर्वत्सदन्तैस्तथाऽऽयसैः॥<br><br>9211: गन्धर्वाञ्छतशोऽभ्य ल्लघुत्वात् सूतनन्दनः। पातयन्नुत्तमाङ्गानि गन्धर्वाणां महारथः॥<br><br>9212: क्षणेन व्यधमत् सर्वां चित्रसेनस्य वाहिनीम्। ते वध्यमाना गन्धर्वाः सूतपुत्रेण धीमता॥<br><br>9213: भूय एवाभ्यवर्तन्त शतशोऽथ सहस्रशः। गन्धर्वभूता पृथिवी क्षणेन समपद्यत॥<br><br>9214: आपतद्भिर्महावेगैश्चित्रसेनस्य सैनिकैः। अथ दुर्योधनो राजा शकुनिश्चापि सौबलः॥<br><br>9215: दुःशासनो विकर्णश्च ये चान्ये धृतराष्ट्रजाः। न्यहनस्तत् तदा सैन्यं स्थैर्गरुडनिःस्वनैः॥<br><br>9216: भूयश्च योधयामासुः कृत्वा कर्णमथाचतः। महता रथसङ्ग्रेन रथचारेण चाप्युत॥<br><br>9217: वैकर्तनं परीप्सन्तो गन्धर्वान् समवाकिरन्। ततः संन्यपतन् सर्वे गन्धर्वाः कौरवैः सह॥<br><br>9218: तदा सुतुमुलं युद्धमभवल्लोमहर्षणम्। ततस्ते मृदवोऽभूवन् गन्धर्वाः शरपीडिताः॥<br><br>9219: उच्चुक्रुशुश्च कौरव्या गन्धर्वान् प्रेक्ष्य पीडितान्। गन्धर्वास्त्रासितान् दृष्ट्वा चित्रसेनो ह्यमर्षणः॥<br><br>9220: उत्पपातासनात् क्रुद्धो वधे तेषां समाहितः। ततो मायास्त्रमास्थाय युयुधे चित्रमार्गवित्। तयामुह्यन्त कौरव्याचित्रसेनस्य मायया। ॥<br><br>9221: एकैको हि तदा योधो धार्तराष्ट्रस्य भारत। पर्यवर्तत गन्धर्वैर्दशभिर्दशभिः सह। ॥<br><br>9222: ततः सम्पीड्यमानास्ते बलेन महता तदा। प्राद्रवन्त रणे भीता ये च राजञ्जिगीषवः॥<br><br>9223: भज्यमानेष्वनीकेषु धार्तराष्ट्रेषु सर्वशः। कर्णो वैकर्तनो राजंस्तस्थौ गिरिरिवाचलः॥<br><br>9224: दुर्योधनश्च कर्णश्च शकुनिश्चापि सौबलः। गन्धर्वान् योधयामासुः समरे भृशविक्षताः॥<br><br>9225: सर्व एव तु गन्धर्वाः शतशोऽथ सहस्रशः। जिघांसमानाः सहिताः कर्णमभ्यद्रवन् रणे॥<br><br>9226: असिभिः पट्टिशैः शूलैर्गदाभिश्च महाबलाः। सूतपुत्रं जिघांसन्तः समन्तात् पर्यवाकिरन्। ॥<br><br>9227: अन्येऽस्य युगमच्छिन्दन् ध्वजमन्ये न्यपातयन्। ईषामन्ये हयानन्ये सूतमन्ये न्यपातयन्॥<br><br>9228: अन्ये छत्रं वरूथं च बन्धुरं च तथापरे। गन्धर्वा बहुसाहस्रास्तिलशो व्यधमन् रथम्॥<br><br>9229: ततो रथादवप्लुत्य सूतपुत्रोऽसिचर्मभृत्। विकर्णरथमास्थाय मोक्षायाश्वानचोदयत्॥<br><br>9230: वैशम्पायन उवाच गन्धर्वैस्तु महाराज भग्ने कर्णे महारथे। सम्प्राद्रवच्चमूः सर्वा धार्तराष्ट्रस्य पश्यतः॥<br><br>9231: तान् दृष्ट्वा द्रवतः सर्वान् धार्तराष्ट्रान् पराङ्मुखान्। दुर्योधनो महाराजो नासीत् तत्र पराङ्मुखः॥<br><br>9232: तामापतन्ती सम्प्रेक्ष्य गन्धर्वाणां महाचमूम्। महता शरवर्षेण सोऽभ्यवर्षदरिंदमः॥<br><br>9233: अचिन्त्य शरवर्षं तु गन्धर्वास्तस्य तं रथम्। दुर्योधनं जिघांसन्तः समन्तात् पर्यवारयन्॥<br><br>9234: युगमीषां वरूथं च तथैव ध्वजसारथी। अश्वांस्त्रिवेणुं तल्पं च तिलशो व्यधमञ्छरैः॥<br><br>9235: दुर्योधनं चित्रसेनो विरथं पतितं भुवि। अभिद्रुत्य महाबाहुर्जीवग्राहमथाग्रहीत्॥<br><br>9236: तस्मिन् गृहीते राजेन्द्र स्थितं दुःशासनं रथे। पर्यगृह्णन्त गन्धर्वाः परिवार्य समन्ततः॥<br><br>9237: विविंशतिं चित्रसेनमादायान्ये विदुद्रुवुः। विन्दानुविन्दावपरे राजदारांश्च सर्वशः॥<br><br>9238: सैन्यं तद् धार्तराष्ट्रस्य गन्धर्वैः समभिद्रुतम्। पूर्वं प्रभग्नाः सहिताः पाण्डवानभ्ययुस्तदा॥<br><br>9239: शकटापणवेशाश्च यानयुग्यं च सर्वशः। शरणं पाण्डवाञ्जग्मुह्रियमाणे महीपतौ। ॥<br><br>9240: सैनिका ऊचुः प्रियदर्शी महाबाहुर्धार्तराष्ट्रो महाबलः। गन्धर्वैह्रियते राजा पार्थास्तमनुधावत॥<br><br>9241: दुःशासनो दुर्विषहो दुर्मुखो दुर्जयस्तथा। बद्ध्वा ह्रियन्ते गन्धर्वै राजदाराश्च सर्वशः॥<br><br>9242: इति दुर्योधनामात्याः क्रोशन्तो राजगृद्धिनः। आर्ता दीनाप्ततः सर्वे युधिष्ठिरमुपागमन्॥<br><br>9243: तांस्तथा व्यथितान् दीनान् भिक्षमाणान् युधिष्ठिरम्। वृद्धान् दुर्योधनामात्यान् भीमसेनोऽभ्यभाषत॥<br><br>9244: महता हि प्रयत्नेन संना गजवाजिभिः। अस्माभिर्यदनुष्ठेयं गन्धर्वैस्तदनुष्ठितम्॥<br><br>9245: अन्यथा वर्तमानानामर्थो जातोऽयमन्यथा। दुर्मन्त्रितमिदं तावद् राज्ञो दुर्दूतदेविनः॥<br><br>9246: द्वेष्टारमन्ये क्लीबस्य पातयन्तीति नः श्रुतम्। इदं कृतं नः प्रत्यक्षं गन्धर्वैरतिमानुषम्॥<br><br>9247: दिष्ट्या लोके पुमानस्ति कश्चिदस्मत्प्रिये स्थितः। येनास्माकं हृतो भार आसीनानां सुखावहः॥<br><br>9248: शीतवातातपसहांस्तपसा चैव कर्शितान्। समस्थो विषमस्थान् हि द्रष्टुमिच्छति दुर्मतिः॥<br><br>9249: अधर्मचारिणस्तस्य कौरव्यस्य दुरात्मनः। ये शीलमनुवर्तन्ते ते पश्यन्ति पराभवम्॥<br><br>9250: अधर्मो हि कृतस्तेन येनैतदुपशिक्षितम्। अनृशंसास्तु कौन्तेयास्तत् प्रत्यक्षं ब्रवीमि वः॥<br><br>9251: एवं ब्रुवाणं कौन्तेयं भीमसेनमपस्वरम्। न काल: परुषस्यायमिति राजाभ्यभाषत॥<br><br>9252: युधिष्ठिर उवाच अस्मानभिातांस्तात भयार्ताञ्छरणैषिणः। कौरवान् विषमप्राप्तान् कथं ब्रूयास्त्वमीदृशम्॥<br><br>9253: यदा तु भवन्ति भेदा ज्ञातीनां कलहाश्च वृकोदर। प्रसक्तानि च वैराणि कुलधर्मो न नश्यति॥<br><br>9254: कश्चिज्ज्ञातीनां बाह्यः पोथयते कुलम्। न मर्षयन्ति तत् सन्तो बाह्येनाभिप्रधर्षणम्॥<br><br>9255: जानात्येष हि दुर्बुद्धिरस्मानिह चिरोषितान्। स एवं परिभूयास्मानकादिदमप्रियम्॥<br><br>9256: दुर्योधनस्य ग्रहणाद् गन्धर्वेण बलात् प्रभो। स्त्रीणां बाह्याभिमर्शाच्च हतं भवति नः कुलम्॥<br><br>9257: शरणं च प्रपन्नानां त्राणार्थं च कुलस्य च। उत्तिष्ठत नरव्याघ्राः सज्जीभवत मा चिरम्॥<br><br>9258: अर्जुनश्च यमौ चैव त्वं च वीरापराजितः। मोक्षयध्वं नरव्याघ्रा ह्रियमाणं सुयोधनम्॥<br><br>9259: एते रथा नरव्याघ्राः सर्वशस्त्रसमन्विताः। धृतराष्ट्रस्य पुत्राणां विमलाः काञ्चनध्वजाः॥<br><br>9260: सस्वनानधिरोहध्वं नित्यसज्जानिमान् रथान्। इन्द्रसेनादिभिः सूतैः कृतशस्त्रैरधिष्ठितान्॥<br><br>9261: एतानास्थाय वै यत्ता गन्धर्वान् यो माहवे। सुयोधनस्य मोक्षाय प्रयतध्वमतन्द्रिताः॥<br><br>9262: य एव कश्चिद् राजन्यः शरणार्थमिहागतम्। परं शक्त्याभिरक्षेत किं पुनस्त्वं वृकोदर॥<br><br>9263: क इहार्यो भवेत् त्राणमभिधावेति नोदितः। प्राञ्जलिं शरणापन्नं दृष्ट्वा शत्रुमपि ध्रुवम्॥<br><br>9264: वरप्रदानं राज्यं च पुत्रजन्म च पाण्डवाः। शत्रोच मोक्षणं क्लेशात् त्रीणि चैकं च तत्समम्॥<br><br>9265: किं चाप्यधिकमेतस्माद् यदापन्नः सुयोधनः। त्वद्वाहुबलमाश्रित्य जीवितं परिमार्गते॥<br><br>9266: स्वयमेव प्रधावेयं यदि न स्याद् वृकोदर। विततो मे क्रतुर्वीर न हि मेऽत्र विचारणा॥<br><br>9267: साम्नैव तु यथा भीम मोक्षयेथाः सुयोधनम्। तथा सर्वैरुपायैस्त्वं यतेथाः कुरुनन्दन॥<br><br>9268: न साम्ना प्रतिपद्येत यदि गन्धर्वराडसौ। पराक्रमेण मृदुना मोक्षयेथाः सुयोधनम्॥<br><br>9269: अथासौ मृदुयुद्धेन न मुञ्चेद् भीम कौरवान्। सर्वोपायैविमोच्यास्ते निगृह्य परिपन्थिनः॥<br><br>9270: एतावद्धि मया शक्यं संदेष्टुं वै वृकोदर। वैताने कर्मणि तते वर्तमाने च भारत॥<br><br>9271: वैशम्पायन उवाच अजातशत्रोर्वचनं तच्छ्रुत्वा तु धनंजयः। प्रतिजज्ञे गुरोर्वाक्यं कौरवाणां विमोक्षणम्॥<br><br>9272: अर्जुन उवाच यदि साम्ना न मोक्ष्यन्ति गन्धर्वा धृतराष्ट्रजान्। अद्य गन्धर्वराजस्य भूमि: पास्यति शोणितम्॥<br><br>9273: अर्जुनस्य तु तां श्रुत्वा प्रतिज्ञां सत्यवादिनः। कौरवाणां तदा राजन् पुनः प्रत्यागतं मनः॥<br><br>9274: वैशम्पायन उवाच युधिष्ठिरवचः श्रुत्वा भीमसेनपुरोगमाः। प्रहृष्टवदनाः सर्वे समुत्तस्थुर्नरर्षभाः॥<br><br>9275: अभेद्यानि ततः सर्वे समनह्यन्त भारत। जाम्बूनदविचित्राणि कवचानि महारथाः॥<br><br>9276: आयुधानि च दिव्यानि विविधानि समादधुः। ते दंशिता रथैः सर्वे ध्वजिनः सशरासनाः॥<br><br>9277: पाण्डवाः प्रत्यदृश्यन्त ज्वलिता इव पावकाः। तान् रथान् साधुसम्पन्नान् संयुक्ताञ्जवनैर्हयैः॥<br><br>9278: आस्थाय रथशार्दूलाः शीघ्रमेव ययुस्ततः। ततः कौरवसैन्यानां प्रादुरासीन्महास्वनः॥<br><br>9279: प्रयातान् सहितान् दृष्ट्वा पाण्डुपुत्रान् महारथान् जितकाशिनश्च खचरास्त्वरिताश्च महारथाः॥<br><br>9280: क्षणेनैव वने तस्मिन् समाजग्मुरभीतवत्। न्यवर्तन्त ततः सर्वे गन्धर्वा जितकाशिनः॥<br><br>9281: दृष्ट्वा रथागतान् वीरान् पाण्डवांश्चतुरो रणे। तांस्तु विभाजितान् दृष्ट्वा लोकपालानिवोद्यताम्॥<br><br>9282: व्यूढानीका व्यतिष्ठन्त गन्धमादनवासिनः। राज्ञस्तु वचनं स्मृत्वा धर्मपुत्रस्य धीमतः॥<br><br>9283: क्रमेण मृदुना युद्धमुपक्रान्तं च भारत। न त गन्धर्वराजस्य सैनिका मन्दचेतसः॥<br><br>9284: शक्यन्ते मृदुना श्रेयः प्रति श्रेयः प्रतिपादयितुं तदा। ततस्तान् युधि दुर्धर्षान् सव्यसाची परंतपः॥<br><br>9285: सान्त्वपूर्वमिदं वाक्यमुवाच खचरान् रणे। विसर्जयत राजानं भ्रातरं मे सुयोधनम्॥<br><br>9286: त एवमुक्ता गन्धर्वाः पाण्डवेन यशस्विना। उत्स्मयन्तस्तदा पार्थमिदं वचनमब्रुवन्॥<br><br>9287: एकस्यैव वयं तात कुर्याम वचनं भुवि। यस्य शासनमाज्ञाय चरामो विगतज्वराः॥<br><br>9288: तेनैकेन यथाऽऽदिष्टं तथा वर्ताम भारत। न शास्ता विद्यतेऽस्माकमन्यस्तस्मात् सुरेश्वरात्॥<br><br>9289: एवमुक्तः स गन्धर्वैः कुन्तीपुत्रो धनंजयः। गन्धर्वान् पुनरेवेदं वचनं प्रत्यभाषत॥<br><br>9290: न तद् गन्धर्वराजस्य युक्तं कर्म जुगुप्सितम्। परदाराभिमर्शश्च मानुषैश्च समागमः॥<br><br>9291: उत्सृज्यध्वं महावीर्यान् धृतराष्ट्रसुतानिमान्। दारांश्चैषां विमुञ्चध्वं धर्मराजस्य शासनात्॥<br><br>9292: यदा साम्ना न मुञ्चध्वं गन्धर्वा धृतराष्ट्रजान्। मोक्षयिष्यामि विक्रम्य स्वयमेव सुयोधनम्॥<br><br>9293: एवमुक्त्वा ततः पार्थः सव्यसाची धनंजयः। ससर्जनिशितान् बाणान् खचरान् खचरान् प्रति॥<br><br>9294: तथैव शरवर्षेण गन्धर्वास्ते बलोत्कटाः। पाण्डवानभ्यवर्तन्त पाण्डवाश्च दिवौकसः॥<br><br>9295: ततः सुतुमुलं युद्धं गन्धर्वाणां तरस्विनाम्। बभूव भीमवेगानां पाण्डवानां च भारत॥<br><br>9296: वैशम्पायन उवाच ततो दिव्यास्त्रसम्पन्ना गन्धर्वा हेममालिनः। विसृजन्तः शरान् दीप्तान् समन्तात् पर्यकारयन्॥<br><br>9297: चत्वारः पाण्डवा वीरा गन्धर्वाश्च सहस्रशः। रणे संन्यपतन् राजंस्तदद्भुतमिवाभवत्॥<br><br>9298: यथा कर्णस्य च रथो धार्तराष्ट्रस्य चोभयोः। गन्धर्वैः शतशश्छिन्नौ तथा तेषां प्रचक्रिरे॥<br><br>9299: तान् समापततो राजन् गन्धर्वाञ्छतशो रणे। प्रत्यगृह्णन् नरव्याघ्राः शरवर्षैरनेकशः॥<br><br>9300: ते कीर्यमाणाः खगमाः शरवर्षेः समन्ततः। न शेकुः पाण्डुपुत्राणां समीपे परिवर्तितुम्॥<br><br>9301: अभिक्रुद्धानभिक्रुद्धो गन्धर्वानर्जुनस्तदा। लक्षयित्वाथ दिव्यानि महास्त्राण्युपचक्रमे॥<br><br>9302: सहस्राणां सहस्राणि प्राहिणोद् यमसादनम्। आग्नेयेनार्जुनः संख्ये गन्धर्वाणां बलोत्कटः॥<br><br>9303: तथा भीमो महेष्वासः संयुगे बलिनां वरः। गन्धर्वाञ्छतशो राजञ्जघान निशितैः शरैः॥<br><br>9304: ते शकुन्ता इव पञ्जरे। माद्रीपुत्रावपि तथा युध्यमानौ बलोत्कटौ। परिगृह्याचतो राजञ्जघ्नतुः शतशः परान्॥<br><br>9305: ते वध्यमाना गन्धर्वा दिव्यैरस्त्रैर्महारथैः। उत्पेतुः खमुपादाय धृतराष्ट्रसुतांस्ततः॥<br><br>9306: स तानुत्पतितान् दृष्ट्वा कुन्तीपुत्रो धनंजयः। महता शरजालेन समन्तात् पर्यवारयत्॥<br><br>9307: बद्धाः शरजालेन ववर्षुरर्जुनं क्रोधाद् गदाशक्त्यष्टिवृष्टिभिः॥<br><br>9308: गदाशक्त्यृष्टिवृष्टीस्ता निहत्य परमास्त्रवित्। गात्राणि चाहनद् भल्लैर्गन्धर्वाणां धनंजयः॥<br><br>9309: शिरोभिः प्रपतद्भिश्च चरणैर्बाहुभिस्तथा। अश्मवृष्टिरिवाभाति परेषामभवद् भयम्॥<br><br>9310: ते वध्यमाना गन्धर्वाः पाण्डवेन महात्मना। भूमिष्ठमन्तरिक्षस्थाः शरवर्षैरवाकिरन्॥<br><br>9311: तेषां तु शरवर्षाणि सव्यसाची परंतपः। अस्त्रैः संवार्य तेजस्वी गन्धर्वान् प्रत्यविध्यत। ॥<br><br>9312: स्थूणाकर्णेन्द्रचालं च सौरं चापि तथार्जुनः। आग्नेयं चापि सौम्यं च ससर्ज कुरुनन्दनः॥<br><br>9313: ते दह्यमाना गन्धर्वाः कुन्तीपुत्रस्य सायकैः। दैतेया इव शक्रेण विषादमगमन् परम्॥<br><br>9314: ऊर्ध्वमाक्रममाणाश्च शरजालेन वारिताः। विसर्पमाणा भल्लैश्च वार्यन्ते सव्यसाचिना॥<br><br>9315: गन्धर्वांस्त्रासितान् दृष्ट्वा कुन्तीपुत्रेण भारत। चित्रसेनो गदां गृह्य सव्यसाचिनमाद्रवत्॥<br><br>9316: तस्याभिपततस्तूर्णं गदाहस्तस्य संयुगे। गदां सर्वायसी पार्थः शरैश्चिच्छेद सप्तधा॥<br><br>9317: स गदा बहुधा दृष्ट्वा कृत्तां बाणैस्तरस्विना। संवृत्य विद्ययाऽऽत्मानं योधयामास पाण्डवम्॥<br><br>9318: अस्त्राणि तस्य दिव्यानि सम्प्रयुक्तानि सर्वशः। दिव्यैरस्स्तदा वीरः पर्यवारयदर्जुनः॥<br><br>9319: स वार्यमाणस्तैरस्त्रैरर्जुनेन महात्मना। गन्धर्वराजो बलवान् माययान्तर्हितस्तदा॥<br><br>9320: अन्तर्हितं तमालक्ष्य प्रहरन्तमथार्जुनः। ताडयामास खचरैर्दिव्यास्त्रप्रतिमन्त्रितैः॥<br><br>9321: अन्तर्धानवधं चास्य चक्रे क्रुद्धोऽर्जुनस्तदा। शब्दवेधं समाश्रित्य बहुरूपो धनंजयः॥<br><br>9322: स वध्यमानस्तैरस्त्रैरर्जुनेन महात्मना। ततोऽस्यदर्शयामास तदाऽऽत्मानं प्रियः सखा। ॥<br><br>9323: चित्रसेनस्तथोवाच सखायं युधि विद्धि माम्। चित्रसेनमथालक्ष्य सखायं युधि दुर्बलम्॥<br><br>9324: संजहारास्त्रमथ तत् प्रसृष्टं पाण्डवर्षभः। दृष्ट्वा तु पाण्डवाः सर्वे संहतास्त्रं धनंजयम्॥<br><br>9325: संजह्वः प्रदुतानश्वाञ्छरवेगान् धनूंषि च। चित्रसेनश्च भीमश्च सव्यसाची यमावपि। पृष्ट्वा कौशलमन्योन्यं रथेष्वेवारतस्थिरे॥<br><br>9326: वैशम्पायन उवाच ततोऽर्जुनश्चित्रसेनं प्रहसन्निदमब्रवीत्। मध्ये गन्धर्वसैन्यानां महेष्वासो महाद्युतिः॥<br><br>9327: किं ते व्यवसितं वीर कौरवाणां विनिग्रहे। किमर्थं च सदारोऽयं निगृहीत: सुयोधनः॥<br><br>9328: चित्रसेन उवाच विदितोऽयमभिप्रायस्तत्रस्थेन दुरात्मनः। दुर्योधनस्य पापस्य कर्णस्य च धनंजय॥<br><br>9329: वनस्थान् भवतो ज्ञात्वा क्लिश्यमानाननाथवत्। समस्थो विषमस्थांस्तान् द्रक्ष्यामीत्यनवस्थितान्॥<br><br>9330: इमेऽवहसितुं प्राप्ता द्रौपदी च यशस्विनीम्। ज्ञात्वा चिकीर्षितं चैषां मामुवाच सुरेश्वरः॥<br><br>9331: गच्छ दुर्योधनं बद्ध्वा सहामात्यमिहानय। धनंजयश्च ते रक्ष्यः सह भ्रातृभिराहवे। ॥<br><br>9332: स च प्रियः सखा तुभ्यं शिष्यश्च तव पाण्डवः। वचनाद् देवराजस्य ततोऽस्मीहागतो द्रुतम्॥<br><br>9333: अयं दुरात्मा बद्धश्च गमिष्यामि सुरालयम्। नेष्याम्येनं दुरात्मानं पाकशासनशासनात्॥<br><br>9334: अर्जुन उवाच उत्सृज्यतां चित्रसेन भ्रातास्माकं सुयोधनः। धर्मराजस्य संदेशान्मम चेदिच्छसि प्रियम्॥<br><br>9335: चित्रसेन उवाच पापोऽयं नित्यसंतुष्टो न विमोक्षणमर्हति। प्रलब्धा धर्मराजस्य कृष्णायाश्च धनंजय॥<br><br>9336: नेदं चिकीर्षितं तस्य कुन्तीपुत्रो युधिष्ठिरः। जानाति धर्मराजो हि श्रुत्वा कुरु यथेच्छसि॥<br><br>9337: वैशम्पायन उवाच ते सर्व एव राजानमभिजग्मुर्युधिष्ठिरम्। अभिगम्य च तत् सर्वं शशंसुस्तस्य चेष्टितम्॥<br><br>9338: अजातशत्रुस्तच्छ्रुत्वा गन्धर्वस्य वचस्तदा। मोक्षयामास तान् सर्वान् गन्धर्वान् प्रशशंस च॥<br><br>9339: दिष्ट्या भवद्भिर्बलिभिः शक्तैः सर्वैर्न हिंसितः। दुर्वृत्तो धार्तराष्ट्रोऽयं सामात्यज्ञातिबान्धवः॥<br><br>9340: उपकारो महांस्तात कृतोऽयं मम खेचरैः। कुलं न परिभूतं मे मोक्षणेऽस्य दुरात्मनः॥<br><br>9341: आज्ञापयध्वनिमिष्टानि प्रीयामो दर्शनेन वः। प्राप्य सर्वानभिप्रायांस्ततो व्रजत मा चिरम्॥<br><br>9342: अनुज्ञातास्तु गन्धर्वाः पाण्डुपुत्रेण धीमता। सहाप्सरोभिः संहृष्टाश्चित्रसेनमुखा ययुः॥<br><br>9343: देवराडपि गन्धर्वान् मृतांस्तान् समजीवयत्। दिव्येनामृतवर्षेण ये हताः कौरवैर्युधि॥<br><br>9344: ज्ञातींस्तानवमुच्याथ राजदारांश्च सर्वशः। कृत्वा च दुष्करं कर्म प्रीतियुक्ताश्च पाण्डवाः॥<br><br>9345: सस्त्रीकुमारैः कुरुभिः पूज्यमाना महारथाः। बभ्राजिरे महात्मानः क्रतुमध्ये यथाग्नयः॥<br><br>9346: ततो दुर्योधनं मुक्तं भ्रातृभिः सहितस्तदा। युधिष्ठिरस्तु प्रणयादिदं वचनमब्रवीत्॥<br><br>9347: मा स्म तात पुनः कार्षीरीदृशं साहसं क्वचित्। न हि साहसकर्तारः सुखमेधन्ति भारत॥<br><br>9348: स्वस्तिमान् सहितः सर्वैर्धातृभिः कुरुनन्दन। गृहान् व्रज यथाकामं वैमनस्यं च मा कृथाः॥<br><br>9349: वैशम्पायन उवाच पाण्डवेनाभ्यनुज्ञातो राजा दुर्योधनस्तदा। प्रणम्य धर्मपुत्रं तु गतेन्द्रिय इवातुरः॥<br><br>9350: विदीर्यमाणो व्रीडावाञ्जगाम नगरं प्रति। तस्मिन् गते कौरवेये कुन्तीपुत्रो युधिष्ठिरः॥<br><br>9351: भ्रातृभिः सहितो वीरः पूज्यमानो द्विजातिभिः। तपोधनैश्च तैः सर्वैर्वृतः शक्र इवामरैः॥<br><br>9352: तथा द्वैतवने तस्मिन् विजहार मुदा युतः॥<br><br>9353: जनमेजय उवाच शत्रुभिर्जितबद्धस्य पाण्डवैश्च महात्मभिः। मोक्षितस्य युधा पश्चान्मानिनः सुदुरात्मनः॥<br><br>9354: कत्थनस्यावलिप्तस्य गर्वितस्य च नित्यशः। सदा च पौरुषौदार्यैः पाण्डवानवमन्यतः॥<br><br>9355: दुर्योधनस्य पापस्य नित्याहंकारवादिनः। प्रवेश हास्तिनपुरे दुष्करः प्रतिभाति मे॥<br><br>9356: तस्य लज्जान्वितस्यैव शोकव्याकुलचेतसः। प्रवेशं विस्तरेण त्वं वैशम्पायन कीर्तय॥<br><br>9357: वैशम्पायन उवाच धर्मराजनिसृष्टस्तु धार्तराष्ट्रः सुयोधनः। लज्जयाधोमुखः सीदन्नुपपासर्पत् सुदुःखितः॥<br><br>9358: स्वपुरं प्रययौ राजा चतुरङ्गबलानुगः। शोकोपहतया बुद्ध्या चिन्तयानः पराभवम्॥<br><br>9359: विमुच्य पथि यानानि देशे सुयवसोदके। सनिविष्टः शुभे रम्ये भूमिभागे यथेप्सितम्॥<br><br>9360: हस्त्यश्वरथपादातं यथास्थानं न्यवेशयत्। अथोपविष्टं राजानं पर्यङ्के ज्वलनप्रभे॥<br><br>9361: उपप्लुतं यथा सोमं राहुणा रात्रिसंक्षये। उपागम्याब्रवीत् कर्णो दुर्योधनमिदं तदा। ॥<br><br>9362: दिष्ट्या जीवसि गान्धारे दिष्ट्या नः सङ्गमः पुनः। दिष्ट्या त्वया जिताश्चैव गन्धर्वाः कामरूपिणः॥<br><br>9363: दिष्ट्या समग्रान् पश्यामि भ्रातूंस्ते कुरुनन्दन। विजिगीषन् रणे युक्तान् निर्जितारीन् महारथान्॥<br><br>9364: अहं त्वभिद्रुतः सर्वैर्गन्धर्वैः पश्यतस्तव। नाशक्नुवं स्थापयितुं दीर्यमाणां च वाहिनीम्॥<br><br>9365: शरक्षताङ्गश्च भृशं व्यपयातोऽभिपीडतः। इदं त्वत्यद्भुतं मन्ये यद् युष्मानिह भारत॥<br><br>9366: अरिष्टानक्षतांश्चापि सदारबलवाहनान्। विमुक्तान् सम्प्रपश्यामि युद्धात् तस्मादमानुषात्॥<br><br>9367: नैतस्य कर्ता लोकेऽस्मिन् पुमान् भारत विद्यते। यत् कृतं ते महाराज सह भ्रातृभिराहवे। ॥<br><br>9368: वैशम्पायन उवाच एवमुक्तस्तु कर्णेन राजा दुर्योधनस्तदा। उवाच चाङ्गराजानं वाष्पगद्गदया गिरा॥<br><br>9369: दुर्योधन उवाच अजानतस्ते राधेय नाभ्यसूयाम्यहं वचः। जानासि त्वं जिताञ्छत्रून् गन्धर्वांस्तेजसा मया॥<br><br>9370: आयोधितास्तु गन्धर्वाः सुचिरं सोदरैर्मम। मया सह महाबाहो कृतश्चोभयतः क्षयः॥<br><br>9371: मायाधिकास्त्वयुध्यन्त यदा शूरा वियद्गताः। तदा नो न समं युद्धमभवत् खेचरैः सह॥<br><br>9372: पराजयं च प्राप्ताः स्मो रणे बन्धनमेव च। सभृत्यामात्यपुत्राश्च सदारबलवाहनाः॥<br><br>9373: उच्चैराकाशमार्गेण हता:स्मस्तैः सुदुःखिताः। अथ नः सैनिकाः केचिदमात्याश्च महारथाः॥<br><br>9374: उपगम्याब्रुवन् दीनाः पाण्डवाञ्छरणप्रदान्। एष दुर्योधनो राजा धार्तराष्ट्रः सहानुजः॥<br><br>9375: सामात्यदारो ह्रियते गन्धर्वैर्दिवमाश्रितैः। तं मोक्षयत भद्रं वः सहदारं नराधिपम्॥<br><br>9376: पराभवो मा भविष्यत् कुरुदारेषु सर्वशः। एवमुक्ते तु धर्मात्मा ज्येष्ठः पाण्डुसुतस्तदा॥<br><br>9377: प्रसाद्य पाण्डवान् सर्वानाज्ञापयत मोक्षणे। अथागम्य तमुद्देशं पाण्डवाः पुरुषर्षभाः॥<br><br>9378: सान्त्वपूर्वमयाचन्त शक्ताः सन्तो महारथाः। यदा चास्मान् न मुमुचुर्गन्धर्वाः सान्त्विता अपि॥<br><br>9379: ततोऽरर्जुनश्च भीमश्च यमजौ न बलोत्कटौ। मुमुचुः शरवर्षाणि गन्धर्वान् प्रत्यनेकशः॥<br><br>9380: अथ सर्वे रणं मुक्त्वा प्रयाताः खेचरा दिवम्। अस्मानेवाभिकर्षन्तो दीनान् मुदितमानसाः॥<br><br>9381: ततः समन्तात् पश्यामः शरजालेन वेष्टितम्। अमानुषाणि चास्त्राणि प्रमुञ्चन्तं धनंजयम्॥<br><br>9382: समावृता दिशो दृष्ट्वा पाण्डवेन शितैः शरैः। धनंजयसखाऽऽत्मानं दर्शयामास वै तदा॥<br><br>9383: चित्रसेनः पाण्डवेन समाश्लिष्य परस्परम्। कुशलं परिपप्रच्छ तैः पृष्टश्चाप्यनामयम्॥<br><br>9384: ते समेत्य तथान्योन्यं सन्नाहान् विप्रमुच्य च। एकीभूतास्ततो वीरा गन्धर्वाः सह पाण्डवैः। अपूजयेतामन्योन्यं चित्रसेनधनंजयौ॥<br><br>9385: दुर्योधन उवाच चित्रसेनं समागम्य प्रहसनर्जुनस्तदा। इदं वचनकक्लीबमब्रवीत् परवीरहा॥<br><br>9386: भ्रातृनर्हसि मे वीर मोक्तुं गन्धर्वसत्तम। अनर्हधर्षणा हीमे जीवमानेषु पाण्डुषु॥<br><br>9387: एवमुक्तस्तु गन्धर्वः पाण्डेवन महात्मना। उवाच यत् कर्ण वयः मन्त्रयन्तो विनिर्गताः॥<br><br>9388: द्रष्टारः स्म सुखाद्धीनान् सदारान् पाण्डवानिति। तस्मिन्नुच्चार्यमाणे तु गन्धर्वेण वचस्तथा॥<br><br>9389: भूमेर्विवरमन्वैच्छं प्रवेष्टुं व्रीडयान्वितः। युधिष्ठिरमथागम्य गन्धर्वाः सह पाण्डवैः॥<br><br>9390: अस्महुर्मन्त्रितं तस्मै बद्धांश्चास्मान् न्यवेदयन्। स्त्रीसमक्षमहं दीनो बद्धः शत्रुवशं गतः॥<br><br>9391: युधिष्ठिरस्योपहृतः किं नु दुःखमतः परम्। ये मे निराकृता नित्यं रिपुर्येषामहं सदा॥<br><br>9392: तैर्मोक्षितोऽहं दुर्बुद्धिर्दत्तं तैरेव जीवितम्। प्राप्त: स्यां यद्यहं वीर वधं तस्मिन् महारणे॥<br><br>9393: श्रेयस्तद् भविता मह्यं नैवंभूतस्य जीवितम्। भवेद् यशः पृथिव्यां मे ख्यातं गन्धर्वतो वधात्॥<br><br>9394: प्राप्ताश्च पुण्यलोकाः स्युर्महेन्द्रसदनेऽक्षयाः। यत् त्वद्य मे व्यवसितं तच्छृणुध्वं नरर्षभाः॥<br><br>9395: इह प्रायमुपासिष्ये यूयं व्रजत वै गृहान्। भ्रातरश्चैव मे सर्वे यान्त्वद्य स्वपुरं प्रति॥<br><br>9396: कर्णप्रभृतयश्चैव सुहृदो बान्धवाश्च ये। दुःशासनं पुरस्कृत्य प्रयान्वद्य पुरं प्रति॥<br><br>9397: न ह्यहं सम्प्रयास्यामि पुरं शत्रुनिराकृतः। शत्रुमानापहो भूत्वा सुहृदां मानकृत् तथा॥<br><br>9398: स सुहृच्छोकदो जातः शत्रूणां हर्षवर्धनः। वारणाह्वयमासाद्य किं वक्ष्यामि जनाधिपम्॥<br><br>9399: भीष्मद्रोणौ कृपद्रौणी विदुरः संजयस्तथा। बाह्रीकः सौमदत्तिश्च ये चान्ये वृद्धसम्मताः॥<br><br>9400: ब्राह्मणाः श्रेणिमुख्याश्च तथोदासीनवृत्तयः। किं मां वक्ष्यन्ति किं चापि प्रतिवक्ष्यामि तानहम्॥<br><br>9401: रिपूणां शिरसि स्थित्वा तथा विक्रम्य चोरसि। आत्मदोषात् परिभ्रष्टः कथं वक्ष्यामि तानहम्॥<br><br>9402: दुर्विनीता: श्रियं प्राप्य विद्यामैश्वर्यमेव च। तिष्ठन्ति न चिरं भद्रे यथाहं मदगर्वितः॥<br><br>9403: अहो नाहमिदं कर्म कष्टं दुश्चरितं कृतम्। स्वयं दुर्बुद्धिना मोहाद् येन प्राप्तोऽस्मि संशयम्॥<br><br>9404: तस्मात् प्रायमुपासिष्ये हि शक्ष्यामि जीवितुम्। चेतयानो हि को जीवेत् कृच्छ्राच्छत्रुभिरुद्धतः॥<br><br>9405: शत्रुभिश्चावहसितो मानी पौरुषवर्जितः। याण्डवैविक्रमाढ्यैश्च सावमानमवेक्षितः॥<br><br>9406: वैशम्पायन उवाच एवं चिन्तापरिगतो दुःशासनमथाब्रवीत्। दुःशासन निबोधेदं वचनं मम भारत॥<br><br>9407: प्रतीच्छ त्वं मया दत्तमभिषेकं नृपो भव। प्रशाधि पृथिवीं स्फीतां कर्णसौबलपालिताम्॥<br><br>9408: भ्रातृन् पालय विस्रब्धं मरुतो वृत्रहा यथा। बान्धवाश्चोपजीवन्तु देवा इव शतक्रतुम्॥<br><br>9409: ब्राह्मणेषु सदा वृत्तिं कुर्वीथाश्चाप्रमादतः। बन्धूनां सुहृदां चैव भवेथस्त्वं गतिः सदा॥<br><br>9410: ज्ञातींश्चाप्यनुपश्येथा विष्णुर्देवगणान् यथा। गुरवः पालनीयास्ते गच्छ पालय मेदिनीम्॥<br><br>9411: नन्दयन् सुहृदः सर्वान् शात्रवांश्चावभर्सयन्। कण्ठे चैनं परिष्वज्य गम्यतामित्युवाच ह॥<br><br>9412: तस्य तद् वचनं श्रुत्वा दीनो दुःशासनोऽब्रवीत्। अश्रुकण्ठः सुदुःखार्तः प्राञ्जलिः प्रणिपत्य च॥<br><br>9413: सगद्गदमिदं वाक्यं भ्रातरं ज्येष्ठमात्मनः। प्रसीदेत्यपतद् भूमौ दूयमानेन चेतसा॥<br><br>9414: दुःखितः पादयोस्तस्य नेत्रजं जलमुत्सृजन्। उक्तवांश्च नरव्याघ्रो नैतदेवं भविष्यति॥<br><br>9415: विदीर्येत् सकला भूमियोश्चापि शकलीभवेत्। रविरात्मप्रभा जह्यात् सोमः शीतांशुतां त्येजत्॥<br><br>9416: वायुः शैयमथो जह्याद्धिमवांश्च परिव्रजेत्। शुष्येत् तोयं समुद्रेषु वह्निरप्युष्णतां त्येजत्॥<br><br>9417: न चाहं त्वदृते राजन् प्रशासेयं वसुन्धराम्। पुनः पुनः प्रसीदेति वाक्यं चेदमुवाच ह॥<br><br>9418: त्वमेव नः कुले राजा भविष्यसि शतं समाः। एवमुक्त्वा स राजानं सुस्वरं प्ररुरोद ह॥<br><br>9419: पादौ संस्पृश्य मानार्हो भ्रातुर्येष्ठस्य भारत। तथा तौ दुःखितौ दृष्ट्वा दुःशासनसुयोधनौ। ॥<br><br>9420: अधिगम्य व्यधाविष्टः कर्णस्तौ प्रत्यभाषत। विषीदथः किं कौरव्यौ बालिश्यात् प्राकृताविव॥<br><br>9421: न शोकः शोचमानस्य विनिवर्तेत कर्हिचित्। यदा च शोचतः शोको व्यसनं नापकर्षति॥<br><br>9422: सामर्थ्य किं ततः शोके शोचमानौ प्रपश्यथः। धृतिं गृहणीतमा शत्रून् शोचन्तौ नन्दयिष्यथः॥<br><br>9423: कर्तव्यं हि कृतं राजन् पाण्डवैस्तव मोक्षणम्। नित्यमेव प्रियं कार्यं राज्ञो विषयवासिभिः॥<br><br>9424: पाल्यमानास्त्वया ते हि निवसन्ति गतज्वराः। नार्हस्येवंगते मन्युं कर्तुं प्राकृतवद् यथा॥<br><br>9425: विषण्णास्त्व सोदर्यास्त्वयि प्रायं समास्थिते। उत्तिष्ठ व्रज भद्रं ते समाश्वासय सोदरान्॥<br><br>9426: कर्ण उवाच राजन्नाधावगच्छामि तवेह लघुसत्त्वताम्। किमत्र चित्रं यद् वीर मोक्षितः पाण्डवैरसि॥<br><br>9427: सद्यो वशं समापन्नः शत्रूणां शत्रुकर्शन। सेनाजीवैश्च कौरव्य तथा विषयवासिभिः॥<br><br>9428: अज्ञातैर्यदि वा ज्ञातैः कर्तव्यं नृपतेः प्रियम्। प्राय: प्रधानाः पुरुषाः क्षोभयन्त्यरिवाहिनीम्॥<br><br>9429: निगृह्यन्ते च युद्धेषु मोक्ष्यन्ते चैव सैनिकैः। सेनाजीवाश्च ये राज्ञां विषये सन्ति मानवाः॥<br><br>9430: तैः सङ्गम्य नृपार्थाय यतितव्यं यथातथम्। यद्येवं पाण्डवै राजन् भवद्विषयवासिभिः॥<br><br>9431: यदृच्छया मोक्षितोऽसि तत्र का परिदेवना। न चैतत् साधु यद् राजन् पाण्डवास्त्वां नृपोत्तमम्॥<br><br>9432: स्वसेनया सम्प्रयान्तं नानुयान्ति स्म पृष्ठतः। शूराश्च बलवन्तश्च संयुगेष्वपलायिनः॥<br><br>9433: भवतस्ते सहाया वै प्रेष्यतां पूर्वमागताः। पाण्डवेयानि रत्नानि त्वमद्याप्युपभुञ्जसे॥<br><br>9434: सत्त्वस्थान् पाण्डवान् पश्य न ते प्रायमुपाविशन् उत्तिष्ठ राजन् भद्रं ते न चिरं कर्तुमर्हसि॥<br><br>9435: अवश्यमेव नृपते राज्ञो विषयवासिभिः। प्रियाण्याचरितव्यानि तत्र का परिदेवना॥<br><br>9436: मद्वाक्यमेतद् राजेन्द्र यद्येवं न करिष्यसि। स्थास्यामीह भवत्पादौ शुश्रूषन्नरिमर्दन॥<br><br>9437: नोत्सहे जीवितुमहं त्वविहीनो नरर्षभ। प्रायोपविष्टस्तु नृप राज्ञां हास्यो भविष्यसि॥<br><br>9438: वैशम्पायन उवाच एवमुक्तस्तु कर्णेन राजा दुर्योधनस्तदा। नैवोत्यातुं मनश्चक्रे स्वर्गाय कृतनिश्चयः॥<br><br>9439: वैशम्पायन उवाच प्रायोपविष्टं राजानं दुर्योधनममर्षणम्। उवाच सान्त्वयन् राजञ्छकुनिः सौबलस्तदा॥<br><br>9440: शकुनिरुवाच सम्यगुक्तं हि कर्णेन तच्छ्रुतं कौरव त्वया। मया हृतां श्रियं स्फीतां तां मोहादपहाय किम्॥<br><br>9441: त्वमल्पबुद्ध्या नृपते प्राणानुत्स्रष्टुमर्हसि। अथवाप्यवगच्छामि न वृद्धाः सेवितास्त्वया। ॥<br><br>9442: यः समुत्पतितं हर्ष दैन्यं वा न नियच्छति। स नश्यति श्रियं प्राप्य पात्रमाममिवाम्भसि॥<br><br>9443: अतिभीरुमतिक्लीबं दीर्घसूत्रं प्रमादिनम्। व्यसनाद् विषयाक्रान्तं न भजन्ति नृपं प्रजाः॥<br><br>9444: सत्कृतस्य हि ते शोको विपरीते कथं भवेत्। मा कृत शोभनं पाथैः शोकमालम्ब्य नाशया। ६। । यत्र हर्षस्त्वया कार्यः सत्कर्तव्याश्च पाण्डवाः। तत्र शोचसि राजेन्द्र विपरीतमिदं तव। ॥<br><br>9445: प्रसीद मा त्यजात्मानं तुष्टश्च सुकृतं स्मर। प्रयच्छ राज्यं पार्थानां यशो धर्ममवाप्नुहि॥<br><br>9446: क्रियामेतां समाज्ञाय कृतज्ञस्त्वं भविष्यसि। सौभ्रानं पाण्डवैः कृत्वा समवस्थाप्य चैव तान्॥<br><br>9447: पित्र्यं राज्यं प्रयच्छैषां ततः सुखमवाप्स्यसि। वैशम्पायन उवाच शकुनेस्तु वचः श्रुत्वा दुःशासनमवेक्ष्य च। ॥<br><br>9448: पादयोः पतितं वीरं विकृतं भ्रातृसौहृदम्। बाहुभ्यां साधुजाताभ्यां दुःशासनमरिंदमम्॥<br><br>9449: उत्थाप्य सम्परिष्वज्य प्रीत्याजिघ्नत मूर्धनि। कर्णसौबलयोश्चापि संश्रुत्य वचनान्यसौ॥<br><br>9450: निर्वेदं परमं गत्वा राजा दुर्योधनस्तदा। व्रीडयाभिपरीतात्मा नैराश्यमगमत् परम्॥<br><br>9451: तच्छ्रुत्वा सुहृदश्चैव समन्युरिदमब्रवीत्। न धर्मधनसौख्येन नैश्चर्येण न चाज्ञया॥<br><br>9452: नैव भोगैश्च मे कार्यं मा वहन्यत गच्छत। निश्चितेयं मम मतिः स्थिता प्रायोपवेशने॥<br><br>9453: गच्छध्वं नगरं सर्वे पूज्याश्च गुरवो मम। त एवमुक्ताः प्रत्यूचू राजानमरिमर्दनम्॥<br><br>9454: या गतिस्तव राजेन्द्र सास्माकमपि भारत। कथं वा सम्प्रवेक्ष्यामस्त्वविहीनाः पुरं वयम्॥<br><br>9455: वैशम्पायन उवाच स सुहृद्भिरमात्यैश्च भ्रातृभिः स्वजनेन च। बहुप्रकारमप्युक्तो निश्चयान्न विचाल्यते॥<br><br>9456: दर्भास्तरणमास्तीर्य निश्चयाद् धृतराष्ट्रजः। संस्पृश्यापः शुचिर्भूत्वा भूतले समुपस्थितः॥<br><br>9457: कुशचीराम्बरधरः परं नियममास्थितः। वाग्यतो राजशार्दूलः स स्वर्गगतिकाम्यया॥<br><br>9458: मनसोपचितिं कृत्वा निरस्य च बहिः क्रियाः। अथ तं निश्चयं तस्य बुद्ध्वा दैतेयदानवाः॥<br><br>9459: पातालवासिनो रौद्राः पूर्वं देवैर्विनिर्जिताः। ते स्वपक्षक्षयं तं तु ज्ञात्वा दुर्योधनस्य वै॥<br><br>9460: आह्वानाय तदा चक्रुः कर्म वैतानसम्भवम्। बृहस्पतत्युशनोक्तैश्च मन्त्रैर्मन्त्रविशारदाः॥<br><br>9461: अथर्ववेदप्रोक्तैश्च याश्योपनिषदि क्रिया:। मन्त्रजप्यसमायुक्तास्तास्तदा समवर्तयन्॥<br><br>9462: जुह्वत्यग्नौ हविः क्षीरं मन्त्रवत् सुसमाहिताः। ब्राह्मणा वेदवेदाङ्गपारगाः सुदृढव्रताः॥<br><br>9463: कर्मसिद्धौ तदा तत्र जृम्भमाणा महाद्भुता। कृत्या समुत्थिता राजन् किं करोमीति चाब्रवीत्॥<br><br>9464: आहुदैत्याश्च तां तत्र सुप्रीतेनान्तरात्मना। प्रायोपविष्टं राजानं धार्तराष्ट्रमिहानय॥<br><br>9465: तथेति च प्रतिश्रुत्य सा कृत्या प्रययौ तदा। निमेषादगमच्चापि यत्र राजा सुयोधनः॥<br><br>9466: समादाय च राजानं प्रविवेश रसातलम्। दानवानां मुहूर्ताच्च तमानीतं न्यवेदयत्। तमानीतं नृपं दृष्ट्वा रात्रौ संगत्य दानवाः॥<br><br>9467: प्रहृष्टमनसः सर्वे किंचिदुत्फुल्ललोचनाः। साभिमानमिदं वाक्यं दुर्योधनमथाब्रुवन्॥<br><br>9468: दानवा ऊचुः भोः सुयोधन राजेन्द्र भरतानां कुलोद्वह। शूरैः परिवृतो नित्यं तथैव च महात्मभिः॥<br><br>9469: अकार्षीः साहसमिदं कस्मात् प्रायोपवेशनम्। आत्मत्यागी ह्यधो याति वाच्यतां चायशस्करीम्॥<br><br>9470: न हि कार्यविरुद्धेषु बहुपापेषु कर्मसु। मूलघातिषु सज्जन्ते बुद्धिमन्तो भवद्विधाः॥<br><br>9471: नियच्छैनां म.। राजन् धर्मार्थसुखनाशिनीम्। यशः प्रतापवीर्यघ्नीं शत्रूणां हर्षवर्धनीम्॥<br><br>9472: श्रूयतां तु प्रभो तत्त्वं दिव्यतां चात्मनो नृप। निर्माणं च शरीरस्य ततो धैर्यमवाप्नुहि॥<br><br>9473: पुरा त्वं तपसास्माभिर्लब्धो राजन् महेश्वरात्। पूर्वकायश्च पूर्वस्ते निर्मितो वलासंचयैः॥<br><br>9474: अस्त्रैरभेद्यः शस्त्रैश्चाप्यधः कायश्च तेऽनघ। कृतः पुष्पमयो देव्या रूपतः स्त्रीमनोहरः॥<br><br>9475: एवमोश्वरसंयुक्तस्तव देहो नृपोत्तम। देव्या च राजशार्दूल दिव्यस्त्वं हि न मानुषः॥<br><br>9476: क्षत्रियाच महावीर्या भगदत्तपुरोगमाः। दिव्यास्त्रविदुषः शूराः क्षपयिष्यन्ति ते रिपून्। ॥<br><br>9477: तदलं ते विषादेन भयं तव न विद्यते। साहाय्यार्थं च ते वीराः सम्भूता भुवि दानवाः॥<br><br>9478: भीष्मद्रोणकृपादींश्च प्रवेक्ष्यन्त्यपरेऽसुराः। यैराविष्टा घृणां त्यक्त्वा योत्स्यन्ते तव वैरिभिः॥<br><br>9479: नैव पुत्रान् न च भ्रातृन् न पितॄन् न च बान्धवान्। नैव शिष्यान् न च ज्ञातीन् न बालान् स्थविरान् न च। । युधि सम्प्रहरिष्यन्तो मोक्ष्यन्ति कुरुसत्तम। नि:स्नेहा दानवाविष्टाः समाक्रान्तेऽन्तरात्मनि॥<br><br>9480: प्रहरिष्यन्ति विवशा: स्नेहमुत्सृज्य दूरतः। हृष्टाः पुरुषशार्दूला: कलुषीकृतमानसाः। अविज्ञानविमूढाश्च दैवाच्च विधिनिर्मितात्॥<br><br>9481: व्याभाषमाणाश्यान्योन्यं न मे जीवन् विमोक्ष्यसे सर्वे शस्त्रास्त्रमोक्षेण पौरुषे समवस्थिताः॥<br><br>9482: श्लाघमानाः कुरुश्रेष्ठ करिष्यन्ति जनक्षयम्। तेऽपि पञ्च महात्मानः प्रतियोत्स्यन्ति पाण्डवाः॥<br><br>9483: वधं चैषां करिष्यन्ति दैवयुक्ता महाबलाः। दैत्यरक्षोगणाश्चैव सम्भूताः क्षत्रयोनिषु॥<br><br>9484: योत्स्यन्ति युधि विक्रम्य शत्रुभिस्त्व पार्थिव। गदाभिर्मुसलैः शूलैः शस्त्रैरुच्चावचैस्तथा॥<br><br>9485: यच्च तेऽन्तर्गतं वीर भयमर्जुनसम्भवम्। तत्रापि विहितोऽस्माभिर्वधोपायोऽर्जुनस्य वै॥<br><br>9486: हतस्य नरकस्यात्मा कर्णमूर्तिमुपाश्रितः। तद् वैरं संस्मरन् वीर योत्स्यते केशवार्जुनौ॥<br><br>9487: स ते विक्रमशौटीरो रणे पार्थं विजेष्यति। कर्णः प्रहरतां श्रेष्ठः सर्वांश्चारीन् महारथः॥<br><br>9488: ज्ञात्वैतच्छद्मना वली रक्षार्थं सव्यसाचिनः। कुण्डले कवचं चैव कर्णस्यापहरिष्यति॥<br><br>9489: तस्मादस्माभिरप्यत्र दैत्याः शतसहस्रशः। नियुक्ता राक्षसाश्चैव ये ते संशप्तका इति॥<br><br>9490: प्रख्यातास्तेऽर्जुनं वीरं हनिष्यन्ति च मा शुचः। असपत्ना त्वया हीयं भोक्तव्या वसुधा नृप॥<br><br>9491: मा विषादं गमस्तस्मान्नैतत्त्वय्युपपद्यते। विनष्टे त्वयि चास्माकं पक्षो हीयेत कौरव॥<br><br>9492: गच्छ वीर न ते बुद्धिरन्या कार्या कथञ्चन। त्वमस्माकं गतिर्नित्यं देवतानां च पाण्डवाः॥<br><br>9493: वैशम्पायन उवाच एवमुक्त्वा परिष्वज्य दैत्यास्तं राजकुञ्जरम्। समाश्वास्य च दुर्धर्षं पुत्रवद् दानवर्षभाः॥<br><br>9494: स्थिरां कृत्वा बुद्धिमस्य प्रियाण्युक्त्वा च भारत। गम्यतामित्यनुज्ञाय जयमाप्नुहि चेत्यथ॥<br><br>9495: तैर्विसृष्टं महाबाहुं कृत्या सैवानयत् पुनः। तमेव देशं यत्रासौ तदा प्रायमुपाविशत्॥<br><br>9496: प्रतिनिक्षिप्य त वीरं कृत्या समभिपूज्य च। अनुज्ञाता च राज्ञा सा तथैवान्तरधीयत॥<br><br>9497: गतायामथ तस्यां तु राजा दुर्योधनस्तदा। स्वप्नभूतमिदं सर्वमचिन्तयत भारत॥<br><br>9498: विजेष्यामि रणे पाण्डूनिति चास्याभवन्मतिः। कर्ण संशप्तकांश्चैव पार्थस्यामित्रघातिनः॥<br><br>9499: अमन्यत वधे युक्तान् समर्थांश्च सुयोधनः। एवमाशा दृढा तस्य धार्तराष्ट्रस्य दुर्मतेः॥<br><br>9500: विनिजये पाण्डवानामभवद् भरतर्षभ। कर्णोऽप्याविष्टचित्तात्मा नरकस्यान्तरात्मना॥<br><br>9501: अर्जुनस्य वधे क्रूरां करोति स्म तदा मतिम्। संशप्तकाच ते वीरा राक्षसाविष्टचेतसः॥<br><br>9502: रजस्तमोभ्यामाक्रान्ता: फाल्गुनस्य वधैषिणः। भीष्मद्रोणकृपाद्याश्च दानवाक्रान्तचेतसः॥<br><br>9503: न तथा पाण्डुपुत्राणां स्नेहवन्तो विशाम्पते। न चाचचक्षे कस्मैचिदेतद् राजा सुयोधनः॥<br><br>9504: दुर्योधनं निशान्ते च कर्णो वैकर्तनोऽब्रवीत्। स्मयन्निवाञ्जलिं कृत्वा पार्थिवं हेतुमद् वचः॥<br><br>9505: न मृतो जयते शत्रूञ्जीवन् भद्राणि पश्यति। मृतस्य भद्राणि कुतः कौरवेय कुतो जयः॥<br><br>9506: न कालोऽद्य विषादस्य भयस्य मरणस्य वा। परिष्वज्याब्रवीच्चैनं भुजाभ्यां स महाभुजः॥<br><br>9507: उत्तिष्ठ राजन् किं शेषे कस्माच्छोचसि शत्रुइन्। शत्रुन् प्रताप्य वीर्येण स कथं मृत्युमिच्छसि॥<br><br>9508: अथवा ते भयं जातं दृष्ट्वार्जुनपराक्रमम्। सत्यं ते प्रतिजानामि वधिष्यामि रणेऽर्जुनम्॥<br><br>9509: गते त्रयोदशे वर्षे सत्येनायुधमालभे। आनयिष्याम्यहं पार्थान् वशं तव जनाधिप॥<br><br>9510: एवमुक्तस्तु कर्णेन दैत्यानां वचनात् तथा। प्रणिपातेन चाप्येषामुदतिष्ठत् सुयोधनः॥<br><br>9511: दैत्यानां तद् वचः श्रुत्वा हदि कृत्वा स्थिरां मतिम्। ततो मनुजशार्दूलो योजयामास वाहिनीम्॥<br><br>9512: रथनागाश्वकलिला पदातिजनसंकुलाम्। गगौघप्रतिमा राजन् सा प्रयाता महाचमूः॥<br><br>9513: श्वेतच्छत्रैः पताकाभिश्चामरैश्च सुपाण्डुरैः। स्थैर्नागैः पदातैश्च शुशुभेऽतीव संकुला॥<br><br>9514: व्यपेताभ्रघने काले द्यौरिवाव्यक्तशारदी। जयाशीभिर्द्विजेन्द्रैः स स्तूयमानोऽधिराजवत्॥<br><br>9515: गृहणन्नञ्जलिमालाश्च धार्तराष्ट्रो जनाधिपः। सुयोधनो ययावचे श्रिया परमया ज्वलन्। ॥<br><br>9516: कर्णेन सार्धं राजेन्द्र सौबलेन च देविना। दुःशासनादयश्चास्य भ्रातरः सर्व एव ते॥<br><br>9517: भूरिश्रवाः सोमदत्तो महाराजश्च बाह्निकः। स्थैर्नानाविधाकारैर्हयैर्गजधरैस्तथा॥<br><br>9518: प्रयान्तं नृपसिंहं तमनुजग्मुः कुरूद्वहाः। कालेनाल्पेन राजेन्द्र स्वपुरं विविशुस्तदा॥<br><br>9519: जनमेजय उवाच वसमानेषु पार्थेषु वने तस्मिन् महात्मसु। धार्तराष्ट्रा महेष्वासाः किमकुर्वत सत्तमाः॥<br><br>9520: कर्णो वैकर्तनश्चैव शकुनिश्च महाबलः। भीष्मद्रोणकृपाश्चैव तन्मे शंसितुमर्हसि॥<br><br>9521: वैशम्पायन उवाच एवं गतेषु पार्थेषु विसृष्टे च सुयोधने। आगते हास्तिनपुरं मोक्षिते पाण्डुनन्दनैः॥<br><br>9522: भीष्मोऽब्रवीन्महाराज धार्तराष्ट्रमिदं वचः। उक्तं तात यथा पूर्वं गच्छतस्ते तपोवनम्॥<br><br>9523: गमनं मे न रुचितं तव तत्र कृतं च ते। तत: प्राप्तं त्वया वीर ग्रहणं शत्रुभिर्बलात्॥<br><br>9524: मोक्षितश्चासि धर्मज्ञैः पाण्डवैर्न च लज्जसे। प्रत्यक्षं तव गान्धारे ससैन्यस्य विशाम्पते॥<br><br>9525: सूतपुत्रोऽपयाद् भीतो गन्धर्वाणां तदा रणात्। क्रोशतस्तव राजेन्द्र ससैन्यस्य नृपात्मज॥<br><br>9526: दृष्टस्ते विक्रमश्चैव पाण्डवानां महात्मनाम्। कर्णस्य च महाबाहो सूतपुत्रस्य दुर्मतेः॥<br><br>9527: न चापि पादभाक् कर्णः पाण्डवानां नृपोत्तम। धनुर्वेद च शौर्ये च धर्मे वा धर्मवत्सल॥<br><br>9528: तस्मादहं क्षमं मन्ये पाण्डवैस्तैर्महात्मभिः। संधिं संधिविदां श्रेष्ठ कुलस्यास्य विवृद्धये॥<br><br>9529: एवमुक्तश्च भीष्मेण धार्तराष्ट्रो जनेश्वरः। प्रहस्य सहसा राजन् विप्रतस्थे ससौबलः॥<br><br>9530: तं तु प्रस्थितमाज्ञाय कर्णदुःशासनादयः। अनुजग्मुर्महेष्वासा धार्तराष्ट्र महाबलम्॥<br><br>9531: तांस्तु सम्प्रस्थितान् दृष्ट्वा भीष्मः कुरुपितामहः। लज्जया वीडितो राजञ्जगाम स्वं निवेशनम्॥<br><br>9532: गते भीष्मे महाराज धार्तराष्ट्रो जनेश्वरः। पुनरागम्य तं देशममन्त्रयत मन्त्रिभिः॥<br><br>9533: किमस्माकं भवेच्छ्रेयः किं कार्यमवशिष्यते। कथं च सुकृतं तत् स्यान्मन्त्रयामोऽद्य यद्धितम्॥<br><br>9534: कर्ण उवाच दुर्योधन निबोधेदं यत् त्वां वक्ष्यामि कौरव। भीष्मोऽस्मान् निन्दति सदा पाण्डवांश्च प्रशंसति॥<br><br>9535: त्वद् द्वेषाच्च महाबाहो ममापि द्वेष्टुमर्हति। विगर्हते च मां नित्यं त्वत्समीपे नरेश्वर॥<br><br>9536: सोऽहं भीष्मवचस्तद् वै न मृष्यामीह भारत! त्वत्समक्षं यदुक्तं च भीष्मेणामित्रकर्षण॥<br><br>9537: पाण्डवानां यशो राजंस्तव निन्दां च भारता अनुजानीहि मां राजन् सभृत्यबलवाहनम्॥<br><br>9538: जेष्यामि पृथिवीं राजन् सशैलवनकाननाम्। जिता च पाण्डवैर्भूमिश्चतुर्भिर्बलशालिभिः॥<br><br>9539: तामहं ते विजेष्यामि एक एव न संशयः। सम्पश्यतु सुदुर्बुद्धिर्भीष्मः कुरुकुलाधमः॥<br><br>9540: अनिन्धं निन्दते यो हि अप्रशंस्यं प्रशंसति। स पश्यतु बलं मेऽद्य आत्मानं तु विगर्हतु॥<br><br>9541: अनुजानीहि मां राजन् ध्रुवो हि विजयस्तव। प्रतिजानामि ते सत्यं राजन्नायुधमालभे॥<br><br>9542: तच्छ्रुत्वा तु वचो राजन् कर्णस्य भरतर्षभ। प्रीत्या परमया युक्तः कर्णमाह नराधिपः॥<br><br>9543: धन्योऽस्म्यनुगृहीतोऽस्मि यस्य मे त्वं महाबलः हितेषु वर्तसे नित्यं सफलं जन्म चाद्य मे॥<br><br>9544: यदा च मन्यसे वीर सर्वशत्रुनिबर्हणम्। तदा निर्गच्छ भद्रं ते ह्यनुशाधि च मामिति॥<br><br>9545: एवमुक्तस्तदा कर्णो धार्तराष्ट्रेण धीमता। सर्वमाज्ञापयामास प्रायात्रिकमरिंदम॥<br><br>9546: प्रययौ च महेष्वासो नक्षत्रे शुभदैवते। शुभे तिथौ मुहूर्ते च पूज्यमानो द्विजातिभिः॥<br><br>9547: मङ्गलैश्च शुभैः स्नातो वाग्भिश्चापि प्रपूजितः। नादयन् रथघोषेण त्रैलोक्यं सचराचरम्॥<br><br>9548: वैशम्पायन उवाच ततः कर्णो महेष्वासो बलेन महता वृतः। द्रुपदस्य पुरं रम्यं रुरोध भरतर्षभ। । । । युद्धेन महता चैनं चक्रे वीरं वशानुगम्। सुवर्ण रजतं चापि रत्नानि विविधानि च॥<br><br>9549: करं च दापयामास दुपदं नृपसत्तम। तं विनिर्जित्य राजेन्द्र राजानस्तस्य येऽनुगाः॥<br><br>9550: तान् सर्वान् वशगांश्चक्रे करं चैनानदापयत्। अथोत्तरां दिशं गत्वा वशे चक्रे नराधिपान्॥<br><br>9551: भगदत्तं च निर्जित्य राधेयो गिरिमारुहत्। हिमवन्तं महाशैलं युध्यमानश्च शत्रुभिः॥<br><br>9552: प्रययौ च दिशः सर्वान् नृपतीन् वशमानयत्। स हैमवतिकाञ्जित्वा करं सर्वानदापयत्॥<br><br>9553: नेपालविषये ये च राजानस्तानवाजयत्। अवतीर्य ततः शैलात् पूर्वां दिशमभिद्रुतः॥<br><br>9554: अङ्गान् वङ्गान् कलिंगांश्च शुण्डिकान् मिथिलानथ मागधान् कर्कखण्डांश्च निवेश्य विषयेऽऽत्मनः॥<br><br>9555: आवशीरांश्च योध्यांश्च अहिक्षत्रं च निर्जयत्। पूर्वां दिशं विनिर्जित्य वत्सभूमिं तथागमत्॥<br><br>9556: वत्सभूमिं विनिर्जित्य केवलां मृत्तिकावतीम्। मोहं पत्तनं चैव त्रिपुरी कोसलां तथा॥<br><br>9557: एतान् सर्वान् विनिर्जित्य करमादाय सर्वशः। दक्षिणां दिशमास्थाय कर्णो जित्वा महारथान्॥<br><br>9558: रुक्मिणं दाक्षिणात्येषु योधयामास सूतजः। स युद्धं तुमुलं कृत्वा रुक्मी प्रोवाच सूतजम्॥<br><br>9559: प्रीतोऽस्मि तव राजेन्द्र विक्रमेण बलेन च। न ते विघ्नं करिष्यामि प्रतिज्ञां समपालयम्॥<br><br>9560: प्रीत्या चाहं प्रयच्छामि हिरण्यं यावदिच्छसि। समेत्य रुक्मिणा कर्णः पाण्ड्यं शैलं च सोऽगमत्। । १४। स केरलं रणे चैव नीलं चापि महीपतिम्। वेणुदारिसुतं चैव ये चान्ये नृपसत्तमाः॥<br><br>9561: दक्षिणस्यां दिशि नृपान् करान् सर्वानदापयत्। शैशुपालिं ततो गत्वा विजिग्ये सूतनन्दनः॥<br><br>9562: पार्श्वस्थांश्चापि नृपतीन् वशे चक्रे महाबलः। आवन्त्यांश्च वशे कृत्वा साम्ना च भरतर्षभ। वृष्णिभिः सह संगम्य पश्चिमामपि निर्जयत्॥<br><br>9563: वारुणी दिशमागम्य यवनान् बर्बरांस्तथा। नृपान् पश्चिमभूमिस्थान् दापयामास वैकरान्॥<br><br>9564: विजित्य पृथिवीं सर्वां स पूर्वापरदक्षिणाम्। सम्लेच्छाटविकान् वीरः सपर्वतनिवासिनः॥<br><br>9565: भद्रान् रोहितकांश्चैव आचेयान् मालवानपि। गणान् सर्वान् विनिर्जित्य नीतिकृत् प्रहसन्निव॥<br><br>9566: शशकान् यवनांश्चैव विजिग्ये सूतनन्दनः। नग्नजित्प्रमुखांश्चैव गणाञ्जित्वा महारथान्॥<br><br>9567: एवं स पृथिवीं सर्वां वशे कृत्वा महारथः। विजित्य पुरुषव्याघ्रो नागसाह्वयमागमत्॥<br><br>9568: तमागतं महेष्वासं धार्तराष्ट्रो जनाधिपः। प्रत्युद्गम्य महाराज सभ्रातृपितृबान्धवः॥<br><br>9569: अर्चयामास विधिना कर्णमाहवशोभिनम्। आश्रावयच्च तत् कर्म प्रीयमाणो जनेश्वरः॥<br><br>9570: यन्न भीष्मान्न च द्रोणान्न कृपान्न च बाह्निकात्। प्राप्तवानस्मि भद्रं ते त्वत्त: प्राप्तं मया हि तत्॥<br><br>9571: बहुना च किमुक्तेन शृणु कर्म वचो मम। सनाथोऽस्मि महाबाहो त्वया नाथेन सत्तम॥<br><br>9572: न हि ते पाण्डवाः सर्वे कलामर्हन्ति षोडशीम्। अन्ये वा पुरुषव्याघ्र राजानोऽभ्युदितोदिताः॥<br><br>9573: स भवान् धृतराष्ट्रं तं गान्धारी च यशस्विनीम्। पश्य कर्ण महेष्वास अदितिं वलाभृद् यथा। ॥<br><br>9574: ततो हलहलाशब्दः प्रादुरासीद् विशाम्पते। हाहाकाराश्च बहवो नगरे नागसाह्वये॥<br><br>9575: केचिदेनं प्रशंसन्ति निन्दन्ति स्म तथापरे। तूष्णीमासंस्तथा चान्ये नृपास्तत्र जनाधिप॥<br><br>9576: एवं विजित्य राजेन्द्र कर्णः शस्त्रभृतां वरः। सपर्वतवनाकाशां ससमुद्रां सनिष्कुटाम्॥<br><br>9577: देशैरुच्चावचैः पूर्णा पत्तनैर्नगरैरपि। द्वीपैश्चानूपसम्पूर्णैः पृथिवीं पृथिवीपते॥<br><br>9578: कालेन नातिदीर्पण वशे कृत्वा तु पार्थिवान्। अक्षयं धनमादाय सूतजो नृपमभ्ययात्॥<br><br>9579: प्रविश्य च गृहं राजन्नभ्यन्तरमरिंदम। गान्धारीसहितं वीरो धृतराष्ट्रं ददर्श सः॥<br><br>9580: पुत्रवच्च नरव्याघ्र पादौ जग्राह धर्मवित्। धृतराष्ट्रेण चाश्लिष्य प्रेम्णा चापि विसर्जितः॥<br><br>9581: तदा प्रभृति राजा च शकुनिश्चापि सौबलः। जानते निर्जितान् पार्थान् कर्णेन युधि भारत॥<br><br>9582: वैशम्पायन उवाच जित्वा तु पृथिवीं राजन् सूतपुत्रो जनाधिप। अब्रवीत् परवीरघ्नो दुर्योधनमिदं वचः॥<br><br>9583: कर्ण उवाच दुर्योधन निबोधेदं यत् त्वां वक्ष्यामि कौरव। श्रुत्वा वाचं तथा सर्वं कर्तुमर्हस्यरिंदम॥<br><br>9584: तवाद्य पृथिवी वीर नि:सपत्ना नृपोत्तम। तां पालय यथा शक्रो हतशत्रुर्महामनाः॥<br><br>9585: वैशम्पायन उवाच एवमुक्तस्तु कर्णेन कर्णं राजाब्रवीत् पुनः। न किंचिद् दुर्लभं तस्य यस्य त्वं पुरुषर्षभ॥<br><br>9586: सहायश्चानुरक्तश्च मदर्थं च समुद्यतः। अभिप्रायस्तु मे कश्चित् तं वै शृणु यथातथम्॥<br><br>9587: राजसूयं पाण्डवस्य दृष्ट्वा क्रतुवरं महत्। मम स्पृहा समुत्पन्ना तां सम्पादय सूतज॥<br><br>9588: एवमुक्तस्ततः कर्णो राजानमिदमब्रवीत्। तवाद्य पृथिवीपाला वश्याः सर्वे नृपोत्तम॥<br><br>9589: आहूयन्तां द्विजवराः सम्भाराश्च यथाविधि। सम्भ्रियन्तां कुरुश्रेष्ठ यज्ञोपकरणानि च॥<br><br>9590: ऋत्विजश्च समाहूता यथोक्ता वेदपारगाः। क्रियां कुर्वन्तु ते राजन् यथाशास्त्रमरिंदम॥<br><br>9591: बन्नपानसंयुक्तः सुसमृद्धगुणान्वितः। प्रवर्ततां महायज्ञस्तवापि भरतर्षभ॥<br><br>9592: एवमुक्तस्तु कर्णेन धार्तराष्ट्रो विशाम्पते। पुरोहितं समानाय्य वचनं चेदमब्रवीत्॥<br><br>9593: राजसूयं क्रतुश्रेष्ठं समाप्तवरदक्षिणम्। आहर त्वं मम कृते यथान्यायं यथाक्रमम्॥<br><br>9594: स एवमुक्तो नृपतिमुवाच द्विजसत्तमः। न स शक्यः क्रतुश्रेष्ठो जीवमाने युधिष्ठिरे॥<br><br>9595: आहर्तुं कौरवश्रेष्ठ कुले तव नृपोत्तमा दीर्घायुर्जीवति च ते धृतराष्ट्र: पिता नृप। ॥<br><br>9596: अतश्चापि विरुद्धस्ते क्रतुरेष नृपोत्तम। अस्ति त्वन्यन्महत् सत्रं राजसूयसमं प्रभो॥<br><br>9597: तेन त्वं यज राजेन्द्र शृणु चेदं वचो मम। य इमे पृथिवीपालाः करदास्तव पार्थिव॥<br><br>9598: ते करान् सम्प्रयच्छन्तु सुवर्णं च कृताकृतम्। तेन ते क्रियतामद्य लागलं नृपसत्तम॥<br><br>9599: यज्ञवाटस्य ते भूमिः कृष्यतां तेन भारत। तत्र यज्ञो नृपश्रेष्ठ प्रभूतान्नः सुसंस्कृतः॥<br><br>9600: प्रवर्ततां यथान्यायं सर्वतो ह्यनिवारितः। एष ते वैष्णवो नाम यज्ञः सत्पुरुषोचितः॥<br><br>9601: एतेन नेष्टवान् कश्चिदृते विष्णुं पुरातनम्। राजसूयं क्रतुश्रेष्ठं स्पर्धत्येष महाक्रतुः॥<br><br>9602: अस्माकं रोचते चैव श्रेयश्च तव भारत। निर्विघ्नश्च भवत्येष सफला स्यात् स्पृहा तव॥<br><br>9603: एवमुक्तस्तु तैविप्रैर्धारिष्ट्रो महीपतिः। कर्णं च सौबलं चैव भ्रातूंश्चैवेदमब्रवीत्॥<br><br>9604: रोचते मे वचः कृत्स्नं ब्राह्मणानां न संशयः। रोचते यदि युष्माकं तस्मात् प्रब्रूत मा चिरम्॥<br><br>9605: एवमुक्तास्तु ते सर्वे तथेत्यूचुर्नराधिपम्। संदिदेश ततो राजा व्यापारस्थान् यथाक्रमम्॥<br><br>9606: हलस्य करणे चापि व्यादिष्टाः सर्वशिल्पिनः। यथोक्तं च नृपश्रेष्ठ कृतं सर्वं यथाक्रमम्॥<br><br>9607: वैशम्पायन उवाच ततस्तु शिल्पिनः सर्वे अमात्यप्रवराश्च ये। विदुरश्च महाप्राज्ञो धार्तराष्ट्र न्यवेदयन्॥<br><br>9608: सज्ज क्रतुवरं राजन् प्राप्तकालं च भारत। सौवर्णं च कृतं सर्वं लागलं च महाधनम्॥<br><br>9609: एतच्छ्रुत्वा नृपश्रेष्ठो धार्तराष्ट्रो विशाम्पते। आज्ञापयामास नृपः क्रतुराजप्रवर्तनम्॥<br><br>9610: ततः प्रववृते यज्ञः प्रभूतार्थः सुसंस्कृतः। दीक्षितश्चापि गान्धारिर्यथाशास्त्रं यथाक्रमम्॥<br><br>9611: प्रहृष्टो धृतराष्ट्रश्च विदुरश्च महायशाः। भीष्मो द्रोणः कृपः कर्णो गान्धारी च यशस्विनी॥<br><br>9612: निमन्त्रणार्थं दूतांश्च प्रेषयामास शीघ्रगान्। पार्थिवानां च राजेन्द्र ब्राह्मणानां तथैव च॥<br><br>9613: ते प्रयाता यथोद्दिष्टा दूतास्त्वरितवाहनाः। तत्र कंचित् प्रयातं तु दूतं दुःशासनोऽब्रवीत्॥<br><br>9614: गच्छ द्वैतवनं शीघ्रं पाण्डवान् पापपूरुषान्। निमन्त्रय यथान्यायं विप्रांस्तस्मिन् वने तदा॥<br><br>9615: स गत्वा पाण्डवान् सर्वानुवाचाभिप्रणम्य च। दुर्योधनो महाराज यजते नृपसत्तमः॥<br><br>9616: स्ववीयर्जितमर्थौघमवाप्य कुरुसत्तमः। तत्र गच्छन्ति राजानो ब्राह्मणाश्च ततस्ततः॥<br><br>9617: अहं तु प्रेषितो राजन् कौरवेण महात्मना। आमन्त्रयति वो राजा धार्तराष्ट्रो जनेश्वरः॥<br><br>9618: मनोऽभिलषितं राज्ञस्तं क्रतुं द्रष्टुमर्हथ। ततो युधिष्ठिरो राजा तच्छ्रुत्वा दूतभाषितम्॥<br><br>9619: अब्रवीनृपशार्दूलो दिष्ट्या राजा सुयोधनः। यजते क्रतुमुख्येन पूर्वेषां कीर्तिवर्धनः॥<br><br>9620: वयमप्युपयास्यामो न त्विदानी कथंचन। समयः परिपाल्यो नो यावद् वर्षं त्रयोदशम्॥<br><br>9621: श्रुत्वैतद् धर्मराजस्य भीमो वचनमब्रवीत्। तदा तु नृपतिर्गन्ता धर्मराजो युधिष्ठिरः॥<br><br>9622: अस्त्रशस्त्रप्रदीप्तेऽग्नौ यदा तं पातयिष्यति। वर्षात् त्रयोदशादूर्ध्वं रणसत्रे नराधिपः॥<br><br>9623: यदा क्रोधहविर्मोक्ता धार्तराष्ट्रेषु पाण्डवः। आगन्ताहं तदास्मीति वाच्यस्ते स सुयोधनः॥<br><br>9624: शेषास्तु पाण्डवा राजन् नैवोचुः किंचिदप्रियम्। दूतश्चापि यथावृत्तं धार्तराष्ट्र न्यवेदयत्॥<br><br>9625: अथाजग्मुर्नरश्रेष्ठा नानाजनपदेश्वराः। ब्राह्मणाश्च महाभाग धार्तराष्ट्रपुरं प्रति॥<br><br>9626: ते त्वर्चिता यथाशास्त्रं यथाविधि यथाक्रमम्। मुदा परमया युक्ताः प्रीताश्चापि नरेश्वराः॥<br><br>9627: धृतराष्ट्रोऽपि राजेन्द्र संवृतः सर्वकौरवैः। हर्षेण महता युक्तो विदुरं प्रत्यभाषत॥<br><br>9628: यथा सुखी जनः सर्व: क्षत्तः स्यादन्नसंयुतः। तुष्येत् तु यज्ञसदने तथा क्षिप्रं विधीयताम्॥<br><br>9629: विदुरस्तु तदाज्ञाय सर्ववर्णानरिंदम। यथा प्रमाणतो विद्वान् पूजयामास धर्मवित्॥<br><br>9630: भक्ष्यपेयान्नपानेन माल्यैश्चापि सुगन्धिभिः। वासोभिर्विविधैश्चैव योजयामास हृष्टवत्॥<br><br>9631: कृत्वा ह्यावसथान् वीरो यथाशास्त्रं यथाक्रमम्। सान्त्वयित्वा च राजेन्द्रो दत्त्वा च विविधं वसु। ॥<br><br>9632: विसर्जयामास नृपान् ब्राह्मणांश्च सहस्रशः। विसृज्य च नृपान् सर्वान् भ्रातृभिः परिवारितः॥<br><br>9633: विवेश हास्तिनपुरं सहितः कर्णसौबलैः॥<br><br>9634: वैशम्पायन उवाच प्रविशन्तं महाराज सूतास्तुष्टुवुरच्युतम्। जनाश्चापि महेष्वासं तुष्टुवू राजसत्तम॥<br><br>9635: लाजैश्चन्दनचूर्णैश्च विकीर्य च जनास्ततः। ऊचुर्दिष्ट्या नृपाविघ्नः समाप्तोऽयं क्रतुस्तव॥<br><br>9636: अपरे त्वब्रुवंस्तत्र वातिकास्तं महीपतिम्। युधिष्ठिरस्य यज्ञेन न समो ह्येष ते क्रतुः॥<br><br>9637: नैव तस्य क्रतोरेष कलामर्हति षोडशीम्। एवं तत्रानुवन् केचिद् वातिकास्तं जनेश्वरम्॥<br><br>9638: सुहृदस्त्वब्रुवंस्तत्र अति सर्वानयं क्रतुः। ययातिनहुषश्चापि मान्धाता भरतस्तथा॥<br><br>9639: क्रतुमेनं समाहत्य पूताः सर्वे दिवं गताः। एता वाचः शुभाः शृण्वन् सुहृदां भरतर्षभ॥<br><br>9640: प्रविवेश पुरं हृष्टः स्ववेश्म च नराधिपः। अभिवाद्य ततः पादौ मातापित्रोविशाम्पते। ॥<br><br>9641: भीष्मद्रोणकृपादीनां विदुरस्य च धीमतः। अभिवादितः कनीयोभिर्धातृभिर्धातनन्दनः॥<br><br>9642: निषसादासने मुख्य भ्रातृभिः परिवारितः। तमुत्थाय पहाराजं सूतपुत्रोऽब्रवीद् वचः॥<br><br>9643: दिष्ट्या ते भरतश्रेष्ठ समाप्तोऽयं महाक्रतुः। हतेषु युधि पार्थेषु राजसूये तथा त्वया॥<br><br>9644: आहतेऽहं नरश्रेष्ठ त्वां सभाजयिता पुनः। तमब्रवीन्महाराजो धार्तराष्ट्रो महायशाः॥<br><br>9645: सत्यमेतत् त्वयोक्तं हि पाण्डवेषु दुरात्मसु। निहतेषु नरश्रेष्ठ प्राप्ते चापि महाक्रतौ॥<br><br>9646: राजसूये पुनर्वीर त्वमेवं वर्धयिष्यसि। एवमुक्त्वा महाराज कर्णमाश्लिष्य भारत। ॥<br><br>9647: राजसूयं क्रतुश्रेष्ठं चिन्तयामास कौरवः। सोऽब्रवीत् कौरवांश्चापि पार्श्वस्थान् नृपसत्तमः॥<br><br>9648: कदा तु तं क्रतुवरं राजसूयं महाधनम्। निहत्य पाण्डवान् सर्वानाहरिष्यामि कौरवाः॥<br><br>9649: तमब्रवीत् तदा कर्णः शृणु मे राजकुञ्जर। पादौ न धावये तावद् यावन्न निहतोऽर्जुनः॥<br><br>9650: कीलालजं न खादेयं करिष्ये चासुरव्रतम्। नास्तीति नैव वक्ष्यामि याचितो येन केनचित्॥<br><br>9651: अथोत्क्रुष्टं महेष्वासैर्धार्तराष्ट्रैर्महारथैः। प्रतिज्ञाते फाल्गुनस्य वधे कर्णेन संयुगे॥<br><br>9652: विजितांश्चाप्यमन्यन्त पाण्डवान् धृतराष्ट्रजाः। दुर्योधनोऽपि राजेन्द्र विसृज्य नरपुङ्गवान्॥<br><br>9653: प्रविवेश गृहं श्रीमान् यथा चैत्ररथं प्रभुः। तेऽपि सर्वे महेष्वासा जग्मुर्वेश्मानि भारत॥<br><br>9654: पाण्डवाश्च महेष्वासा दूतवाक्यप्रचोदिताः। चिन्तयन्तस्तमेवार्थं नालभन्त सुखं क्वचित्॥<br><br>9655: भूयश्च चारै राजेन्द्र प्रवृत्तिरुपपादिता। प्रतिज्ञा सूतपुत्रस्य विजयस्य वधं प्रति॥<br><br>9656: एतच्छ्रुत्वा धर्मसुतः समुद्विग्नो नराधिप। अभेद्यकवचं मत्वा कर्णमद्भुतविक्रमम्॥<br><br>9657: अनुस्मरंश्च संक्लेशान् न शान्तिमुपयाति सः। तस्य चिन्तापरीतस्य बुद्धिर्जज्ञे महात्मनः॥<br><br>9658: बहुव्यालमृगाकीर्णं त्यक्तुं द्वैतवनं वनम्। धार्तराष्ट्रोऽपि नृपतिः प्रशशास वसुन्धराम्॥<br><br>9659: भ्रातृभिः सहितो वीरैर्भीष्मद्रोणकृपैस्तथा। सङ्गम्य सूतपुत्रेण कर्णेनाहवशोभिना॥<br><br>9660: दुर्योधन: प्रिये नित्यं वर्तमानो महीभृताम्। पूजयामास विप्रेन्द्रान् क्रतुभिर्भूरिदक्षिणैः॥<br><br>9661: भ्रातृणां च प्रियं राजन् स चकार परंतपः। निश्चित्य मनसा वीरो दत्तभुक्तफलं धनम्॥<br><br>9662: जनमेजय उवाच दुर्योधनं मोक्षयित्वा पाण्डुपुत्रा महाबलाः। किमकार्षुर्वने तस्मिंस्तन्ममाख्यातुमर्हसि॥<br><br>9663: वैशम्पायन उवाच ततः शयानं कौन्तेयं रात्रौ द्वैतवने मृगाः। स्वप्नान्ते दर्शयामासुर्वाष्पकण्ठा युधिष्ठिरम्॥<br><br>9664: भवतो भ्रातरः शूराः तानब्रवीत् स राजेन्द्रो वेपमानान् कृताञ्जलीन्। ब्रूत यद् वक्तु कामाः स्थ के भवन्तः किमिष्यते॥<br><br>9665: एवमुक्ताः पाण्डवेन कौन्तेयेन यशस्विना। प्रत्यब्रुवन् मृगास्तत्र हतशेषा युधिष्ठिरम्॥<br><br>9666: वयं मृगा द्वैतवने हतशिष्टास्तु भारत। नोत्सीदेम महाराज क्रियतां वासपर्ययः॥<br><br>9667: सर्व एवास्त्रकोविदाः। कुलान्यल्पावशिष्टानि कृतवन्तो वनौकसाम्॥<br><br>9668: बीजभूता वयं केचिदविशष्टा महामते। विवर्धेमहि राजेन्द्र प्रसादात् ते युधिष्ठिर। ॥<br><br>9669: तान् वेपमानान् वित्रस्तान् बीजमात्रावशेषितान्। मृगान् दृष्ट्वा सुदुःखार्तो धर्मराजो युधिष्ठिरः॥<br><br>9670: तांस्तथेत्यब्रवीद् राजा सर्वभूतहिते रतः। यथा भवन्तो ब्रुवते करिष्यामि च तत् तथा॥<br><br>9671: इत्येवं प्रतिबुद्धः स रात्र्यन्ते राजसत्तमः। अब्रवीत् सहितान् भ्रातॄन् दयापन्नो मृगान् प्रति॥<br><br>9672: ते उक्तो रात्रौ मृगैरस्मि स्वप्नान्ते हतशेषितैः। तन्तुभूताः स्म भद्रं ते दया नः क्रियतामिति॥<br><br>9673: सत्यमाहुः कर्तव्या दयास्माभिर्वनौकसाम्। साष्टमासं हि नो वर्षं यदेतदुपयुक्ष्महे॥<br><br>9674: पुनर्बहुमृगं रम्यं काम्यकं काननोत्तमम्। मरुभूमेः शिरःस्थानं तृणबिन्दुसरः प्रति॥<br><br>9675: तत्रेमां वसतिं शिष्टां विहरन्तो रमेमहि। ततस्ते पाण्डवाः शीघ्रं प्रययुर्धर्मकोविदाः॥<br><br>9676: ब्राह्मणैः सहिता राजन् ये च तत्र सहोषिताः। इन्द्रसेनादिभिश्चैव प्रेष्यैरनुगतास्तदा। ॥<br><br>9677: ते यात्वानुसृतैर्मार्ग: स्वनैः शुचिजलान्वितैः। ददृशुः काम्यकं पुण्यमाश्रमं तापसायुतम्॥<br><br>9678: विविशुस्ते स्म कौरव्या वृता विप्रर्षभैस्तदा। तद् वनं भरतश्रेष्ठाः स्वर्ग सुकृतिनो यथा॥<br><br>9679: वैशम्पायन उवाच वने निवसतां तेषां पाण्डवानां महात्मनाम्। वर्षाग्येकादशातीयुः कृच्छ्रेण भरतर्षभ॥<br><br>9680: फलमूलाशनास्ते हि सुखाहाँ दुःखमुत्तमम्। प्राप्तकालमनुध्यान्तः सेहिरे वरपूरुषाः॥<br><br>9681: युधिष्ठिरस्तु राजर्षिरात्मकर्मापराधजम्। चिन्तयन् स महाबाहुर्धातृणां दुःखमुत्तमम्॥<br><br>9682: न सुष्वाप सुखं राजा हृदि शल्यैरिवार्पितैः। दौरात्म्यमनुपश्यंस्तत् काले द्यूतोद्भवस्य हि॥<br><br>9683: संस्मरन् परुषा वाचः सूतपुत्रस्य पाण्डवः। निःश्वासपरमो दीनो बिभ्रत् कोपविषं महत्॥<br><br>9684: अर्जुनो यमजौ चोभौ द्रौपदी च यशस्विनी। स च भीमो महातेजाः सर्वेषामुत्तमो बली॥<br><br>9685: युधिष्ठिरमुदीक्षन्तः सेहुर्दुःखमनुत्तमम्। अवशिष्टमल्पकालं मन्वानाः पुरुषर्षभाः॥<br><br>9686: वपुरन्यदिवाकार्षुरुत्साहामर्षचेष्टितैः। कस्यचित् त्वथ कालस्य व्यासः सत्यवतीसुतः॥<br><br>9687: आजगाम महायोगी पाण्डवानवलोककः। तमागतमभिप्रेक्ष्य कुन्तीपुत्रो युधिष्ठिरः॥<br><br>9688: प्रत्युद्गम्य महात्मानं प्रत्यगृह्णाद् यथाविधि। तमासीनमुपासीनः शुश्रूषुर्नियतेन्द्रियः॥<br><br>9689: तोषयन् प्रणिपातेन व्यासं पाण्डवनन्दनः। तानवेक्ष्य कृशान् पौत्रान् वने वन्येन जीवतः॥<br><br>9690: महर्षिरनुकम्पार्थमब्रवीद्वाष्पगद्गदम्। युधिष्ठिर महाबाहो शृणु धर्मभृतां वर॥<br><br>9691: नातप्ततपसो लोके प्राप्नुवन्ति महासुखम्। सुखदुःखे हि पुरुषः पर्यायेणोपसेवते॥<br><br>9692: न ह्यनन्तं सुखं कश्चित् प्राप्नोति पुरुषर्षभ। प्रज्ञावांस्त्वेव पुरुषः संयुक्तः परया धिया॥<br><br>9693: उदयास्तमनज्ञो हि न हृष्यति न शोचति। सुखमापतितं सेवेद् दुःखमापतितं वहेत्॥<br><br>9694: कालप्राप्तमुपासीत सस्यानामिव कर्षकः। तपसो हि परं नास्ति तपसा विन्दते महत्॥<br><br>9695: नासाध्यं तपस: किंचिदिति बुद्ध्यस्व भारत। सत्यमार्जवमक्रोधः संविभागो दमः शमः। । १७। अनसूयाविहिंसा च शौचमिन्द्रियसंयमः। पावनानि महाराज नराणां पुण्यकर्मणाम्॥<br><br>9696: अधर्मरुचयो मूढास्तिर्यग्गतिपरायणाः। कृच्छ्रां योनिमनुप्राप्ता न सुखं विन्दते जनाः॥<br><br>9697: इह यत् क्रियते कर्म तत् परत्रोपयुज्यते। तस्माच्छरीरं युञ्जीत तपसा नियमेन च॥<br><br>9698: यथाशक्ति प्रयच्छेत सम्पूज्याभिप्रणम्य च। काले प्राप्ते च हृष्टात्मा राजन् विगतमत्सरः॥<br><br>9699: सत्यवादी लभेतायुरनायासमथार्जवम्। अक्रोधनोऽनसूयश्च निर्वृतिं लभते पराम्॥<br><br>9700: दान्तः शमपरः शश्वत् परिक्लेशं न विन्दति। न च तप्यति दान्तात्मा दृष्ट्वा परगतां श्रियम्॥<br><br>9701: संविभक्ता च दाता च भोगवान् सुखवान् नरः। भवत्यहिंसकश्चैव परमारोग्यमश्नुते॥<br><br>9702: मान्यमानयिता जन्म कुले महति विन्दति। व्यसनैर्न त संयोगं प्राप्नोति विजितेन्द्रियः॥<br><br>9703: शुभानुशयबुद्धिर्हि संयुक्तः कालधर्मणा। प्रादुर्भवति तद्योगात् कल्याणमतिरेव सः॥<br><br>9704: युधिष्ठिर उवाच भगवन् दानधर्माणां तपसो वा महामुने। किंस्विद् बहुगुणं प्रेत्य किं वा दुष्करमुच्यते॥<br><br>9705: व्यास उवाच दानान्न दुष्करं तात पृथिव्यामस्ति किंचन। अर्थ च महती तृष्णा स च दुःखेन लभ्यते॥<br><br>9706: परित्यज्य प्रियान् प्राणान् धनार्थं हि महामते। प्रविशन्ति नरा वीराः समुद्रमटवीं तथा॥<br><br>9707: कृषिगोरक्ष्यमित्येके प्रतिपद्यन्ति मानवाः। पुरुषाः प्रेष्यतामेके निर्गच्छन्ति धनार्थिनः॥<br><br>9708: तस्माद् दुःखार्जितस्यैव परित्यागः सुदुष्करः। न दुष्करतरं दानात् तस्माद् दानं मतं मम॥<br><br>9709: विशेषस्त्वत्र विज्ञेयो न्यायेनोपार्जितं धनम्। पात्रे काले च देशे च साधुभ्यः प्रतिपादयेत्॥<br><br>9710: अन्यायात् समुपात्तेन दानधर्मो धनेन यः। क्रियते न स कर्तारं त्रायते महतो भयात्॥<br><br>9711: पात्रे दानं स्वल्पमपि काले दत्तं युधिष्ठिर। मनसा हि विशुद्धेन प्रेत्यानन्तफलं स्मृतम्॥<br><br>9712: अत्राप्युदाहरन्तीममितिहासं पुरातनम्। व्रीहिद्रोणपरित्यागाद् यत् फलं प्राप मुद्गलः॥<br><br>9713: युधिष्ठिर उवाच व्रीहिद्रोणः परित्यक्तः कथं तेन महात्मना। कस्मै दत्तश्च भगवन् विधिना केन चास्थ मे॥<br><br>9714: प्रत्यक्षधर्मा भगवान् यस्य तुष्टो हि कर्मभिः। सफलं तस्य जन्माहं मन्ये सद्धर्मचारिणः॥<br><br>9715: व्यास उवाच शिलोच्छवृत्तिर्धर्मात्मा मुद्गलः संयतेन्द्रियः। आसीद् राजन् कुरुक्षेत्रे सत्यवागनसूयकः॥<br><br>9716: अतिथिव्रती क्रियावांश्च कापोती वृत्तिमास्थितः। सत्रमिष्टीकृतं नाम समुपास्ते महातपाः॥<br><br>9717: सपुत्रदारो हि मुनिः पक्षाहारो बभूव ह। कपोतवृत्त्या पक्षण व्रीहिद्रोणमुपार्जयत्॥<br><br>9718: दर्श च पौर्णमासं च कुर्वन् विगतमत्सरः। देवतातिथिशेषेण कुरुते देहयापनम्॥<br><br>9719: तस्येन्द्रः सहितो देवैः साक्षात् त्रिभुवनेश्वरः। प्रत्यगृह्णान्महाराज भागं पर्वणि पर्वणि॥<br><br>9720: स पर्वकालं कृत्वा तु मुनिवृत्त्या समन्वितः। अतिथिभ्यो ददावनं प्रहृष्टेनान्तरात्मना॥<br><br>9721: व्रीहिद्रोणस्य तद्ध्यस्य ददतोऽन्नं महात्मनः। शिष्टं मात्सर्यहीनस्य वर्धतेऽतिथिदर्शनात्॥<br><br>9722: तच्छतान्यपि भुञ्जन्ति ब्राह्मणानां मनीषिणाम्। मुनेस्त्यागविशुद्ध्या तु तदन्नं वृद्धिमृच्छति॥<br><br>9723: तं तु शुश्राव धर्मिष्ठं मुद्गलं संशितव्रतम्। दुर्वासा नृप दिग्वासास्तमथाभ्याजगाम ह॥<br><br>9724: बिभ्रच्चानियतं वेषमुन्मत्त इव पाण्डव। विकचः परुषा वाचो व्याहरन् विविधा मुनिः॥<br><br>9725: अभिगम्याथ तं विप्रमुवाच मुनिसत्तमः। अन्नार्थिनमनुप्राप्तं विद्धि मां द्विजसत्तम॥<br><br>9726: स्वागतं तेऽस्त्विति मुनि मुद्गलः प्रत्यभाषत। पाद्यमाचमनीयं च प्रतिपाद्यार्थ्यमुत्तमम्॥<br><br>9727: प्रादात् स तापसायान्नं क्षुधितायातिथिव्रती। उन्मत्ताय परां श्रद्धामास्थाय स धृतव्रतः॥<br><br>9728: ततस्तदन्नं रसवत् स एव क्षुधयान्वितः। बुभुजे कृत्स्नमुन्मत्तः प्रादात् तस्मै च मुद्गलः॥<br><br>9729: भुक्त्वा चान्नं ततः सर्वमुच्छिष्टेनात्मनस्ततः। अथाङ्गं लिलिपेऽनेन यथागतमगाच्च सः॥<br><br>9730: एवं द्वितीये सम्प्राप्ते यथाकाले मनीषिणाः। आगम्य बुभुजे सर्वमन्नमुच्छोपजीविनः॥<br><br>9731: निराहारस्तु स मुनिरुञ्छमार्जयते पुनः। न चैनं विक्रियां नेतुमशकन्मुद्गलं क्षुधा। ॥<br><br>9732: न क्रोधो न च मात्सर्यं नावमानो न सम्भ्रमः। सपुत्रदारमुञ्छन्तमाविवेश द्विजोत्तमम्॥<br><br>9733: तथा तमुच्छधर्माणं दुर्वासा मुनिसत्तमम्। उपतस्थे यथाकालं षट्कृत्वः कृतनिश्चयः॥<br><br>9734: न चास्य मनसा कंचिद् विकारं ददृशे मुनिः। शुद्ध सत्त्वस्य शुद्धं स ददृशे निर्मलं मनः॥<br><br>9735: तमुवाच ततः प्रीतः स मुनिर्मुद्गलं ततः। त्वत्समो नास्ति लोकेऽस्मिन् दाता मात्सर्यवर्जितः॥<br><br>9736: २३। क्षुद् धर्मसंज्ञा प्रणुदत्यादत्ते धैर्यमेव च। रसानुसारिणी जिह्वा कर्षत्येव रसान् प्रति॥<br><br>9737: आहारप्रभवाः प्राणा मनो दुर्निग्रहं चलम्। मनसश्चेन्द्रियाणां चाप्यैकाग्यं निश्चितं तपः॥<br><br>9738: श्रमेणोपार्जितं त्यक्तुं दुःखं शुद्धेन चेतसा। तत् सर्वं भवता साधो यथावदुपपादितम्॥<br><br>9739: प्रीताः स्मोऽनुगृहीताश्च समेत्य भवता सह। इन्द्रियाभिजयो धैर्यं संविभागो दमः शमः॥<br><br>9740: दरा सत्यं च धर्मश्च त्वयि सर्वं प्रतिष्ठितम्। जितास्ते कर्मभिर्लोकाः प्राप्तोऽसि परमां गतिम्॥<br><br>9741: अहो दानं विधुष्टं ते सुमहत् स्वर्गवासिभिः। सशरीरो भवान् गन्ता स्वर्ग सुचरितव्रत॥<br><br>9742: इत्येवं वदतस्तस्य तदा दुर्वाससो मुनेः। देवदूतो विमानेन मुद्गलं प्रत्युपस्थितः॥<br><br>9743: हंससारसयुक्तेन किङ्किणीजालमालिना। कामगेन विचित्रेण दिव्यगन्धवता तथा॥<br><br>9744: उवाच चैनं विप्रर्षि विमानं कर्मभिर्जितम्। समुपारोह संसिद्धि प्राप्तोऽसि परमां मुने॥<br><br>9745: तमेवंवादिनमृषिदेवदूतमुवाच हा इच्छामि भवता प्रोक्तान् गुणान् स्वर्गनिवासिनाम्॥<br><br>9746: के गुणास्तत्र वसतां किं तपः कश्च निश्चयः। स्वर्गे तत्र सुखं किं च दोषो वा देवदूतक॥<br><br>9747: सतां साप्तपदं मैत्रमाहुः सन्तः कुलोचिताः। मित्रतां च पुरस्कृत्य पृच्छामि त्वामहं विभो॥<br><br>9748: यदत्र तथ्यं पथ्यं च तद् ब्रवीह्यविचारयन्। श्रुत्वा तथा करिष्यामि व्यवसायं गिरा तव। ॥<br><br>9749: देवदूत उवाच महर्षे आर्यबुद्धिस्त्वं यः स्वर्गसुखमुत्तमम्। सम्प्राप्तं बहु मन्तव्यं विमृशस्यबुधो यथा॥<br><br>9750: उपरिष्टादसौ लोको योऽयं स्वरिति संज्ञितः। ऊर्ध्वगः सत्पथः शश्वद् देवयानचरो मुने॥<br><br>9751: नातप्ततपसः पुंसो नामहायज्ञयाजिनः। नानृता नास्तिकाश्चैव तत्र गच्छन्ति मुद्गल॥<br><br>9752: धर्मात्मानो जितात्मानः शान्ता दान्ता विमत्सराः। दानधर्मरता मर्त्याः शूराश्चाहवलक्षणाः॥<br><br>9753: तत्र गच्छन्ति धर्माग्र्यं कृत्वा शमदमात्मकम्। लोकान् पुण्यकृतां ब्रह्मन् सद्भिराचरितान् नृभिः॥<br><br>9754: देवाः साध्यास्तथा विश्वे तथैव च महर्षयः। यामा धामाश्च मौद्गल्य गन्धर्वाप्सरसस्तथा। ॥<br><br>9755: एषां देवनिकायानां पृथक् पृथगनेकशः। भास्वन्त: कामसम्पन्ना लोकास्तेजोमयाः शुभाः॥<br><br>9756: त्रयस्त्रिंशत्सहस्राणि योजनानि हिरण्मयः। मेरुः पर्वतराट् यत्र देवोद्यानानि मुद्गल॥<br><br>9757: नन्दनादीनि पुण्यानि विहाराः पुण्यकर्मणाम्। न क्षुत्पिपासे न ग्लानिर्न शीतोष्णे भयं तथा॥<br><br>9758: बीभत्समशुभं वापि तत्र किंचिन्न विद्यते। मनोज्ञाः सर्वतो गन्धाः सुखस्पर्शाश्च सर्वशः॥<br><br>9759: शब्दाः श्रुतिमनोचाह्याः सर्वतस्तत्र वै मुने। न शोको न जरा तत्र नायासपरिदेवने। ॥<br><br>9760: ईदृशः स मुने लोकः स्वकर्मफलहेतुकः। सुकृतैस्तत्र पुरुषाः सम्भवन्त्यात्मकर्मभिः॥<br><br>9761: तैजसानि शरीराणि भवन्त्यत्रोपपद्यताम्। कर्मजान्येव मौद्गल्य न मातृपितृजान्युत॥<br><br>9762: न संस्वेदो न दौर्गन्ध्यं पुरीषं मूत्रमेव च। तेषां न च रजो वस्त्रं बाधते तत्र वै मुने॥<br><br>9763: न म्लायन्ति स्रजस्तेषां दिव्यगन्धा मनोरमाः। संयुज्यन्ते विमानैश्च ब्रह्मन्नेवंविधैश्च ते॥<br><br>9764: ईर्ष्याशोकक्लमापेता मोहमात्सर्यवर्जिताः। सुखं स्वर्गजितस्तत्र वर्तयन्ते महामुने॥<br><br>9765: तेषां तथाविधानां तु लोकानां मुनिपुङ्गवा उपर्युपरि लोकस्य लोका दिव्या गुणान्विताः॥<br><br>9766: पुरस्ताद् ब्राह्मणास्तत्र लोकास्तेजोमयाः शुभाः। यत्र यान्त्यषयो ब्रह्मन् पूताः स्वैः कर्मभिः शुभैः॥<br><br>9767: ऋभवो नाम तत्रान्ये देवानामपि देवताः। तेषां लोकात् परतरे यान् यजन्तीह देवताः॥<br><br>9768: स्वयंप्रभास्ते भास्वन्तो लोका: कामदुधाः परे। न तेषां स्त्रीकृतस्तापो न लोकैश्वर्यमत्सरः॥<br><br>9769: न वर्तयन्त्याहुतिभिस्ते नाष्यमृतभोजनाः। तथा दिव्यशरीरास्ते न च विग्रहमूर्तयः॥<br><br>9770: न सुखे सुखकामास्ते देवदेवाः सनातनाः। न कल्पपरिवर्तेषु परिवर्तन्ति ते तथा॥<br><br>9771: जरा मृत्युः कुतस्तेषां हर्षः प्रीतिः सुखं न च। न दुःखं न सुखं चापि रागद्वेषौ कुतो मुने॥<br><br>9772: देवानामपि मौद्गल्य काक्षिता सा गतिः परा। दुष्प्रापा परमा सिद्धिरगम्या कामगोचरैः॥<br><br>9773: त्रयस्त्रिंशदिमे देवा येषां लोका मनीषिभिः। गम्यन्ते नियमैः श्रेष्ठैर्दानैर्वा विधिपूर्वकैः॥<br><br>9774: सेयं दानकृता व्युष्टिरनुप्राप्ता सुखं त्वया। तां भुक्ष्व सुकृतैर्लब्धां तपसा द्योतितप्रभः॥<br><br>9775: एतत् स्वर्गसुखं विप्र लोका नानाविधास्तथा। गुणाः स्वर्गस्य प्रोक्तास्ते दोषानपि निबोध मे॥<br><br>9776: कृतस्य कर्मणस्तत्र भुज्यते यत् फलं दिवि। न चान्यत् क्रियते कर्म मूलच्छेदेन भुज्यते॥<br><br>9777: सोऽत्र दोषो मम मतस्तस्यान्ते पतनं च यत्। सुखव्याप्तमनस्कानां पतनं यच्च मुद्गल॥<br><br>9778: असंतोषः परीतापो दृष्ट्वा दीप्ततराः श्रियः। यद् भवत्यवरे स्थाने स्थितानां तत् सुदुष्करम्॥<br><br>9779: संज्ञामोहश्च पततां रजसा च प्रधर्षणम्। प्रम्लानेषु च माल्येषु ततः पिपतिषोर्भयम्॥<br><br>9780: आब्रह्मभवनादेते दोषा मौद्गल्य दारुणाः। नाकलोके सुकृतिनां गुणास्त्वयुतशो नृणाम्॥<br><br>9781: अयं त्वन्यो गुणः श्रेष्ठश्च्युतानां स्वर्गतो मुने। शुभानुशययोगेन मनुष्येषूपजायते॥<br><br>9782: तत्रापि स महाभागः सुखभागभिजायते। न चेत् सम्बुध्यते तत्र गच्छत्यधमतां ततः॥<br><br>9783: इह यत् क्रियते कर्म तत् परत्रोपभुज्यते। कर्मभूमिरियं ब्रह्मन् फलभूमिरसौ मता॥<br><br>9784: मुद्गल उवाच महान्तस्तु अमी दोषास्त्वया स्वर्गस्य कीर्तिताः। निर्दोष एव यस्त्वन्यो लोकं तं प्रवदस्व मे॥<br><br>9785: देवदूत उवाच ब्रह्मणः सदनादूर्ध्वं तद् विष्णोः परमं पदम्। शुद्धं सनातनं ज्योतिः परं ब्रह्मेति यद् विदुः॥<br><br>9786: न तत्र विप्र गच्छन्ति पुरुषा विषयात्मकाः। दम्भलोभमहाक्रोधमोहद्रोहैरभिद्रुताः॥<br><br>9787: निर्ममा निरहङ्कारा निर्द्वन्द्वाः संयतेन्द्रियाः। ध्यानयोगपराश्चैव तत्र गच्छन्ति मानवाः॥<br><br>9788: एतत् ते सर्वमाख्यातं यन्मां पृच्छसि मुद्गल। तवानुकम्पया साधो साधु गच्छाम मा चिरम्॥<br><br>9789: व्यास उवाच एतच्छ्रुत्वा मौद्गल्यो वाक्यं विममृशे धिया। विमृश्य च मुनिश्रेष्ठो देवदूतमुवाच ह॥<br><br>9790: देवदूत नमस्तेऽस्तु गच्छ तात यथासुखम्। महादेषेण मे कार्यं न स्वर्गेण सुखेन वा॥<br><br>9791: पतनान्ते महद् दुःखं परितापः सुदारुणः। स्वर्गभाजश्चरन्तीह तस्मात् स्वर्गं न कामये॥<br><br>9792: यत्र गत्वा न शोचन्ति न व्यथन्ति चलन्ति वा। तदहं स्थानमत्यन्तं मार्गयिष्यामि केवलम्॥<br><br>9793: इत्युक्त्वा स मुनिर्वाक्यं देवदूतं विसृज्य तम्। शिलोच्छवृत्तिर्धर्मात्मा शममातिष्ठदुत्तमम्॥<br><br>9794: तुल्यनिन्दास्तुतिर्भूत्वा समलोष्टाश्मकाञ्चनः। ज्ञानयोगेन शुद्धेन ध्याननित्यो बभूव ह॥<br><br>9795: ध्यानयोगाद् बलं लब्ध्वा प्राप्य बुद्धिमनुत्तमाम्। जगाम शाश्वती सिद्धिं परां निर्वाणलक्षणाम्॥<br><br>9796: तस्मात् त्वमपि कौन्तेय न शोकं कर्तुमर्हसि। राज्यात् स्फीतात् परिभ्रष्टस्तपसा तदवाप्स्यसि॥<br><br>9797: सुखस्यानन्तरं दुःखं दुःखस्यानन्तरं सुखम्। पर्यायेणोपसर्पन्ते नरं नेमिमरा इव॥<br><br>9798: पितृपैतामहं राज्यं प्राप्स्यस्यमितविक्रम। वर्षात् त्रयोदशादूर्ध्वं व्येतु ते मानसो ज्वरः॥<br><br>9799: वैशम्पायन उवाच स एवमुक्त्वा भगवान् व्यासः पाण्डवनन्दनम्। जगाम तपसे धीमान् पुनरेवाश्रमं प्रति॥<br><br>9800: जनमेजय उवाच वसत्स्वेवं वने तेषु पाण्डवेषु महात्मसु। रममाणेषु चित्राभिः कथाभिर्मुनिभिः सह॥<br><br>9801: सूर्यदत्ताक्षयान्नेन कृष्णाया भोजनावधि। ब्राह्मणांस्तर्पमाणेषु ये चान्नार्थमुपागताः॥<br><br>9802: धार्तराष्ट्रा दुरात्मानः सर्वे दुर्योधनादयः। कथं तेष्वन्ववर्तन्त पापाचारा महामुने॥<br><br>9803: दुःशासनस्य कर्णस्य शकुनेश्च मते स्थिताः। एतदाचक्ष्व भगवन् वैशम्पायन पृच्छतः॥<br><br>9804: वैशम्पायन उवाच श्रुत्वा तेषां तथा वृत्तिं नगरे वसतामिव। दुर्योधनो महाराज तेषु पापमरोचयत्॥<br><br>9805: तथा तैनिकृतिप्रज्ञैः कर्णदुःशासनादिभिः। नानोपायैरघं तेषु चिन्तयत्सु दुरात्मसु॥<br><br>9806: अभ्यागच्छत् स धर्मात्मा तपस्वी सुमहायशाः। शिष्यायुतसमोपेतो दुर्वासा नाम कामतः॥<br><br>9807: तमागतमभिप्रेक्ष्य मुनि परमकोपनम्। दुर्योधनो विनीतात्मा प्रश्रयेण दमेन च॥<br><br>9808: सहितो भ्रातृभिः श्रीमानातिथ्येन न्यमन्त्रयत्। विधिवत् पूजयामास स्वयं किङ्करवत् स्थितः॥<br><br>9809: अहानि कतिचित् तत्र तस्थौ स मुनिसत्तमः। तं च पर्यचरद् राजा दिवारानमतन्द्रितः॥<br><br>9810: दुर्योधनो महाराज शापात् तस्य विशङ्कितः। क्षुधितोऽस्मि ददस्वान्नं शीघ्रं मम नराधिप॥<br><br>9811: इत्युक्त्वा गच्छति स्नातुं प्रत्यागच्छति वै चिरात्। न भोक्ष्याम्यद्य मे नास्ति क्षुधेत्युक्त्वैत्यदर्शनम्॥<br><br>9812: अकस्मादेत्य च ब्रूते भोजयास्मांस्त्वरान्वितः। कदाचिच्च निशीथे स उत्थाय निकृतौ स्थितः॥<br><br>9813: पूर्ववत् कारयित्वान्नं न भुङ्क्ते गर्हयन् स्म सः। वर्तमाने तथा तस्मिन् यदा दुर्योधनो नृपः॥<br><br>9814: विकृति नैति न क्रोधं तदा तुष्टोऽभवन्मुनिः। आह चैनं दुराधर्षो वरदोऽस्मीति भारत। ॥<br><br>9815: दुर्वासा उवाच वरं वरय भद्रं ते यत् मनसि वर्तते। मयि प्रीते तु यद् धर्म्य नालभ्यं विद्यते तव॥<br><br>9816: वैशम्पायन उवाच एतच्छ्रुत्वा वचस्तस्य महर्षर्भावितात्मनः। अमन्यत पुनर्जातमात्मानं स सुयोधनः॥<br><br>9817: प्रागेव मन्त्रितं चासीत् कर्णदुःशासनादिभिः। याचनीयं मुनेस्तुष्टादिति निश्चित्य दुर्मतिः॥<br><br>9818: अतिहर्षान्वितो राजन् वरमेनमयाचत। शिष्यैः सह मम ब्रह्मन् यथा जातोऽतिथिर्भवान्॥<br><br>9819: अस्मत्कुले महाराजो ज्येष्ठः श्रेष्ठो युधिष्ठिरः। वने वसति धर्मात्मा भ्रातृभिः परिवारितः॥<br><br>9820: गुणवान् शीलसम्पन्नस्तस्य त्वमतिथिर्भव। यदा च राजपुत्री सा सुकुमारी यशस्विनी॥<br><br>9821: भोजयित्वा द्विजान् सर्वान् पतींश्च वरवर्णिनी। विश्रान्ता च स्वयं भुक्त्वा सुखासीना भवेद् यदा। । २२। तदा त्वं तत्र गच्छेथा यद्यनुचाह्यता मयि। तथा करिष्ये त्वत्प्रीत्येत्येवमुक्त्वा सुयोधनम्॥<br><br>9822: दुर्वासा अपि विप्रेन्द्रो यथागतमगात् ततः। कृतार्थमपि चात्मानं तदा मेने सुयोधनः॥<br><br>9823: करेण च करं गृह्य कर्णस्य मुदितो भृशम्। कर्णोऽपि भ्रातृसहितमित्युवाच नृपं मुदा॥<br><br>9824: कर्ण उवाच दिष्ट्या कामः सुसंवृत्तो दिष्ट्या कौरव वर्धसे। दिष्ट्या ते शत्रवो मग्ना दुस्तरे व्यसनार्णवे॥<br><br>9825: दुर्वासः क्रोधजे वह्नौ पतिताः पाण्डुनन्दनाः। स्वैरेव ते महापापैर्गता वै दुस्तरं तमः॥<br><br>9826: वैशम्पायन उवाच इत्यं ते निकृतिप्रज्ञा राजन् दुर्योधनादयः। हसन्तः प्रीतमनसो जग्मुः स्वं स्वं निकेतनम्॥<br><br>9827: वैशम्पायन उवाच ततः कदाचिद् दुर्वासाः सुखासीनांस्तु पाण्डवान्। भुक्त्वा चावस्थितां कृष्णां ज्ञात्वा तस्मिन् वने मुनिः। १ अभ्यागच्छत् परिवृतः शिप्यैरयुतसम्मितैः। दृष्ट्वाऽऽयान्तं तमतिथिं स च राजा युधिष्ठिरः॥<br><br>9828: जगामाभिमुखः श्रीमान् सह भ्रातृभिरच्युतः। तस्मै बद्धवाञ्जलिं सम्यगुपवेश्य वरासने॥<br><br>9829: विधिवत् पूजयित्वा तमातिथ्येन न्यमन्त्रयत्। आह्निकं भगवन् कृत्वा शीघ्रमेहीति चाब्रवीत्॥<br><br>9830: जगाम च मुनिः सोऽपि स्नातुं शिष्यैः सहानघः। भोजयेत् सहशिष्यं मां कथमित्यविचिन्तयन्॥<br><br>9831: न्यमज्जत् सलिले चापि मुनिसङ्घः समाहितः। एतस्मिन्नन्तरे राजन् द्रौपदी योषितां वरा॥<br><br>9832: चिन्तामवाप परमामन्नहेतोः पतिव्रता। सा चिन्तयन्ती च यदा नान्नहेतुमविन्दत॥<br><br>9833: मनसा चिन्तयामास कृष्णं कंसनिषूदनम्। कृष्ण कृष्ण महाबाहो देवकीनन्दनाव्यया॥<br><br>9834: वासुदेव जगन्नाथ प्रणतातिविनाशन। विश्वात्मन् विश्वजनक विश्वहर्तः प्रभोऽव्यय॥<br><br>9835: प्रपन्नपाल गोपाल प्रजापाल परात्पर। आकृतीनां च चित्तीनां प्रवर्तक नतास्मि ते॥<br><br>9836: वरेण्य वरदानन्त अगतीनां गतिर्भव। पुराणपुरुष प्राणमनोवृत्त्याद्यगोचर॥<br><br>9837: सर्वाध्यक्ष पराध्यक्ष त्वामहं शरणं गता। पाहि मां कृपया देव शरणागतवत्सल॥<br><br>9838: नीलोत्पलदलश्याम पद्मगर्भारुणेक्षण। पीताम्बरपरीधान लसत्कौस्तुभभूषण॥<br><br>9839: त्वमादिरन्तो भूतानां त्वमेव च परायणम्। परात्परतरं ज्योतिर्विश्वात्मा सर्वतोमुखः॥<br><br>9840: त्वामेवाहुः परं बीजं निधानं सर्वसम्पदाम। त्वया नाथेन देवेश सर्वापद्भ्यो भयं न हि॥<br><br>9841: दुःशासनादहं पूर्व सभायां मोचिता यथा। तथैव संकटादस्मान्मामुद्धर्तुमिहार्हसि॥<br><br>9842: वैशम्पायन उवाच एवं स्तुतस्तदा देवः कृष्णया भक्तवत्सलः। द्रौपद्याः संकटं ज्ञात्वा देवदेवो जगत्पतिः॥<br><br>9843: पार्श्वस्थां शयने त्यक्त्वा रुक्मिणी केशवः प्रभुः। तत्राजगाम त्वरितो ह्यचिन्त्यगतिरीश्वरः॥<br><br>9844: ततस्तं द्रौपदी दृष्ट्वा प्रणम्य परया मुदा। अब्रवीद् वासुदेवाय मुनेरागमनादिकम्॥<br><br>9845: ततस्तामब्रवीत् कृष्णः क्षुधितोऽस्मि भृशातुरः। शीघ्रं भोजय मां कृष्णे पश्चात् सर्वं करिष्यसि॥<br><br>9846: निशम्य तद्वचः कृष्णा लज्जिता वाक्यमब्रवीत्। स्थाल्यां भास्करदत्तायामन्नं मद्भोजनावधि॥<br><br>9847: भुक्तवत्यस्म्यहं देव तस्मादन्नं न विद्यते। ततः प्रोवाच भगवान् कृष्णां कमललोचनः॥<br><br>9848: कृष्णे न नर्मकालोऽयं क्षुच्छ्रमेणातुरे मयि। शीघ्रं गच्छ मम स्थालीमानीय त्वं प्रदर्शय॥<br><br>9849: इति निर्बन्धतः स्थालीमानाय्य स यदूद्वहः। स्थाल्याः कण्ठेऽथ संलग्नं शाकानं वीक्ष्य केशवः॥<br><br>9850: उपयुज्याब्रवीदेनामनेन हरिरीश्वरः। विश्वात्मा प्रीयतां देवस्तुष्टश्चास्त्विति यज्ञभुक्॥<br><br>9851: आकारय मुनीन् शीघ्रं भोजनायेति चाब्रवीत्। सहदेवं महाबाहुः कृष्णः कलेशविनाशनः॥<br><br>9852: ततो जगाम त्वरितः सहदेवो महायशाः। आकारितुं तु तान् सर्वान् भोजनार्थं नृपोत्तम॥<br><br>9853: स्नातुं गतान् देवनद्यां दुर्वासः प्रभृतीन् मुनीन्। ते चावतीर्णाः सलिले कृतवन्तोऽघमर्षणम्॥<br><br>9854: दृष्ट्वोद्गारान् सान्नरसांस्तृप्त्या परमया युताः। उत्तीर्य सलिलात् तस्माद् दृष्टवन्तः परस्परम्॥<br><br>9855: दुर्वाससमभिप्रेक्ष्य ते सर्वे मुनयोऽब्रुवन्। राज्ञा हि करायित्वान्नं वयं स्नातुं समागताः॥<br><br>9856: आकण्ठतृप्ता विप्रर्षे किंस्विद् भुञ्जामहे वयम्। वृथा पाकः कृतोऽस्माभिस्तत्र किं करवामहे॥<br><br>9857: दुर्वासा उवाच वृथा पाकेन राजर्षेरपराधः कृतो महान्। मास्मानधाक्षुर्दृष्ट्वैव पाण्डवाः क्रूरचक्षुषा॥<br><br>9858: स्मृत्वानुभावं राजर्षेरम्बरीषस्य धीमतः। बिभेमि सुतरां विप्रा हरिपादाश्रयाज्जनात्॥<br><br>9859: पाण्डवाश्च महात्मानः सर्वे धर्मपरायणाः। शूराश्च कृतविद्याश्च वतिनस्तपसि स्थिताः॥<br><br>9860: सदाचाररता नित्यं वासुदेवपरायणाः। क्रुद्धास्ते निर्दहेयुर्वै तूलराशिमिवानलः। तत एतानपृष्ट्वैव शिष्याः शीघ्रं पलायत॥<br><br>9861: वैशम्पायन उवाच इत्युक्तास्ते द्विजाः सर्वे मुनिना गुरुणा तदा। पाण्डवेभ्यो भृशं भीता दुद्रुवुस्ते दिशो दश॥<br><br>9862: सहदेवो देवनद्यामपश्यन् मुनिसत्तमान्। तीर्थेष्वितस्ततस्तस्या विचचार गवेषयन्॥<br><br>9863: तत्रस्थेभ्यस्तापसेभ्यः श्रुत्वा तांश्चैव विद्रुतान्। युधिष्ठिरमथाभ्येत्य तं वृत्तान्तं न्यवेदयत्॥<br><br>9864: ततस्ते पाण्डवाः सर्वे प्रत्यागमनकाक्षिणः। प्रतीक्षन्तः कियत्कालं जितात्मानोऽवतस्थिरे॥<br><br>9865: निशीथेऽभ्येत्य चाकस्मादस्मान् स छलयिष्यति कथं च निस्तरेमास्मात् कृच्छ्राद् दैवोपसादितात्॥<br><br>9866: इति चिन्तापरान् दृष्ट्वा निःश्वसन्तो मुहुर्मुहुः। उवाच वचनं श्रीमान् कृष्णः प्रत्यक्षतां गतः॥<br><br>9867: श्रीकृष्ण उवाच भवतामापदं ज्ञात्वा ऋषेः परमकोपनात्। द्रौपद्या चिन्तितः पार्था अहं सत्वरमागतः॥<br><br>9868: न भयं विद्यते तस्मादृषेर्दुर्वाससोऽल्पकम्। तेजसा भवतां भीतः पूर्वमेव पलायितः॥<br><br>9869: धर्मनित्यास्तु ये केचिन्न ते सीदन्ति कहिचित्। आपृच्छे वो गमिष्यामि नियतं भद्रमस्तु वः॥<br><br>9870: वैशम्पायन उवाच श्रुत्वेरितं केशवस्य बभूवुः स्वस्थमानसाः। द्रौपद्या सहिताः पार्थास्तमूचुर्विगतज्वराः॥<br><br>9871: त्वया नाथेन गोविन्द दुस्तरामापदं विभो। तीर्णाः प्लवमिवासाद्य मज्जमाना महार्णवे॥<br><br>9872: स्वस्ति साधय भद्रं ते इत्याज्ञातो ययौ पुरीम्। पाण्डवाश्च महाभाग द्रौपद्या सहिताः प्रभो॥<br><br>9873: ऊषुः प्रहष्टमनसो विहरन्तो वनाद् वनम्। इति तेऽभिहितं राजन् यत् पृष्टोऽहमिह त्वया॥<br><br>9874: एवंविधान्यलीकानि धार्तराष्ट्रैर्दुरात्मभिः। पाण्डवेषु वनस्थेषु प्रयुक्तानि वृथाभवन्॥<br><br>9875: वैशम्पायन उवाच तस्मिन् बहुमृगेऽरण्ये अटमाना महारथाः। काम्यके भरतश्रेष्ठा विजहस्ते यथामराः॥<br><br>9876: प्रेक्षमाणा बहुविधान् वनोद्देशान् समन्ततः। यथर्तुकालरम्याश्च वनराजीः सुपुष्पिताः॥<br><br>9877: पाण्डवा मृगयाशीलाश्चरन्तस्तन्महद् वनम्। विजहुरिन्द्रप्रतिमाः कञ्चित् कालमरिंदम॥<br><br>9878: ततस्ते यौगपद्येन ययुः सर्वे चतुर्दिशम्। मृगयां पुरुषव्याघ्रा ब्राह्मणार्थे परंतपाः॥<br><br>9879: द्रौपदीमाश्रमे न्यस्य तृणबिन्दोरनुज्ञया। महर्षेर्दीप्ततपसो धौम्यस्य च पुरोधसः॥<br><br>9880: ततस्तु राजा सिन्धूनां वार्द्धक्षत्रिर्महायशाः। विवाहकामः शाल्वेयान् प्रयात: सोऽभवत् तदा॥<br><br>9881: महता परिबहेण राजयोग्येन संवृतः। राजभिर्बहुभिः सार्धमुपायात् काम्यक च सः॥<br><br>9882: वपुषा बिभ्रती तां तत्रापश्यत् प्रियां भार्यां पाण्डवानां यशस्विनीम्। तिष्ठन्तीमाश्रमद्वारि द्रौपदी निर्जने वने। ॥<br><br>9883: विभ्राजमानां रूपमुत्तमम्। भ्राजयन्तीं वनोद्देशं नीलाभ्रमिव विद्युतम्॥<br><br>9884: अप्सरा देवकन्या वा माया वा देवनिर्मिता। इति कृत्वाञ्जलिं सर्वे ददृशुस्तामनिन्दिताम्॥<br><br>9885: ततः स राजा सिन्धूनां वार्द्धक्षत्रिर्जयद्रथः। विस्मितस्त्वनवद्यागीं दृष्ट्वा दुष्टमानसः॥<br><br>9886: स कोटिकास्यं राजानमब्रवीत् काममोहितः। कस्य त्वेषानवद्याङ्गी यदि वापि न मानुषी॥<br><br>9887: विवाहार्थो न मे कश्चिदिमां प्राप्यातिसुन्दरीम्। एतामेवाहमादाय गमिष्यामि स्वमालयम्॥<br><br>9888: गच्छ जानीहि सौम्येमां कस्य वात्र कुतोऽपि वा। किमर्थमागता सुभूरिदं कण्टकितं वनम्॥<br><br>9889: अपि नाम वरारोहा मामेषा लोकसुन्दरी। भजेदद्यायतापाङ्गी सुदती तनुमध्यमा॥<br><br>9890: अप्यहं कृतकामः स्यामिमां प्राप्य वरस्त्रियम्। गच्छ जानीहि को न्वस्या नाथ इत्येव कोटिक॥<br><br>9891: स कोटिकास्यस्तच्छ्रुत्वा रथात् प्रस्कन्द्य कुण्डली। उपेत्य पप्रच्छ तदा क्रोष्टा व्याघ्रवधूमिव॥<br><br>9892: कोटिक उवाच मेकाऽऽश्रमे तिष्ठसि शोभमाना। देदीप्यमानाग्निशिखेव नक्तं व्याधूयमाना पवनेन सुभूः॥<br><br>9893: अतीव रूपेण समन्विता त्वं न चाप्यरण्येषु बिभेषि किं नु। देवी नु यक्षी यदि दानवी वा वराप्सरा दैत्यवराङ्गना वा॥<br><br>9894: वपुष्मती वोरगराजकन्या वनेचरी वा क्षणदाचरस्त्री। यद्येव राज्ञो वरुणस्य पत्नी यमस्य सोमस्य धनेश्वरस्य॥<br><br>9895: धातुर्विधातुः सवितुर्विभोर्वा शक्रस्य वा त्वं सदनात् प्रपन्ना। न ह्येव नः पृच्छसि ये वयं स्म न चापि जानीम् तवेह नाथम्॥<br><br>9896: वयं हि मानं तव वर्धयन्तः पृच्छाम भद्रे प्रभवं प्रभुं च। आचक्ष्व बन्धूंश्च पतिं कुलं च तत्त्वेन यच्चेह करोषि कार्यम्॥<br><br>9897: अहं तु राज्ञः सुरथस्य पुत्रो कोटिकास्येति विदुर्मनुष्याः। असौ तु यस्तिष्ठति काञ्चनाङ्गे रथे हुतोऽग्निश्चयने यथैव॥<br><br>9898: त्रिगर्तराजः कमलायताक्षि क्षेमङ्करो नाम स एष वीरः। अस्मात् परस्त्वेष महाधनुष्मान्। पुत्रः कुलिन्दाधिपतेर्वरिष्ठः॥<br><br>9899: निरीक्षते त्वां विपुलायताक्षः सुपुष्पितः पर्वतवासनित्यः। असौ तु यः पुष्करिणीसमीपे श्यामो युवा तिष्ठति दर्शनीयः॥<br><br>9900: इक्ष्वाकुराज्ञः सुबलस्य पुत्रः स एव हन्ता द्विषतां सुगात्रि। यस्यानुचक्रं ध्वजिनः प्रयान्ति सौवीरका द्वादश राजपुत्राः॥<br><br>9901: शोणाश्वयुक्तेषु रथेषु सर्वे मखेषु दीप्ता इव हव्यवाहाः। अङ्गारकः कुञ्जरो गुप्तकश्च शत्रुञ्जयः संजयसुप्रवृद्धौ॥<br><br>9902: भयंकरोऽथ भ्रमरो रविश्व शूरः प्रतापः कुहनश्च नामा यं घट सहस्रा रथिनोऽनुयान्ति नागा हयाश्चैव पदातिनश्च॥<br><br>9903: जयद्रथो नाम यदि श्रुतस्ते सौवीरराजः सुभगे स एषः। तस्यापरे भ्रातरोऽदीनसत्त्वा बलाहकानीकविदिारणाद्याः॥<br><br>9904: सौवीरवीराः प्रवरा युवानो राजानमेते बलिनोऽनुयान्ति। एतैः सहायैरुपयाति राजा मरुद्गणैरिन्द्र इवाभिगुप्तः॥<br><br>9905: अजानतां ख्यापय नः सुकेशि कस्यासि भार्या दुहिता च कस्य॥<br><br>9906: वैशम्पायन उवाच अथाब्रवीद् द्रौपदी राजपुत्री पृष्टा शिबीनां प्रवरेण तेन। अवेक्ष्य मन्दं प्रविमुच्य शाखां संगृह्णती कौशिकमुत्तरीयम्॥<br><br>9907: बुद्ध्याभिजानामि नरेन्द्रपुत्र न मादृशी त्वामभिभाष्टुमर्हति। मन्यो नरो वाप्यथवपि नारी॥<br><br>9908: एका ह्यहं सम्प्रति तेन वाचं ददामि वै भद्र निबोध चेदम्। अहं शरण्ये कथमेकमेका त्वामालपेयं निरता स्वधर्मे॥<br><br>9909: जानामि च त्वां सुरथस्य पुत्रं यं कोटिकास्येति विदुर्मनुष्याः। माख्यामि बन्धून् प्रथितं कुलं च॥<br><br>9910: अपत्यमस्मि द्रुपदस्य राज्ञः कृष्णेति मां शैब्य विदुर्मनुष्याः। साहं वृणे पञ्च जनान् पतित्वे ये खाण्डवप्रस्थगताः श्रुतास्ते॥<br><br>9911: युधिष्ठिरो भीमसेनार्जुनौ च माझ्याश्च पुत्रौ पुरुषप्रवीरौ। ते मां निवेश्येह दिशश्चतस्रो विभज्य पार्था मृगयां प्रयाताः॥<br><br>9912: प्राची राजा दक्षिणां भीमसेनो जयः प्रतीची यमजावुदीचीम्। मन्ये त तेषां रथसत्तमानां कालोऽभितः प्राप्त इहोपयातुम्॥<br><br>9913: सम्मानिता यास्यथ तैर्यथेष्टं विमुच्य वाहानवरोहयध्वम्। प्रियातिथिर्धर्मसुतो महात्मा प्रोतो भविष्यत्यभिवीक्ष्य युष्मान्॥<br><br>9914: एतावदुक्त्वा दुपदात्मजा सा शैव्यात्मजं चन्द्रमुखी प्रतीता। विवेश तां पर्णशालां प्रशस्तां संचिन्त्य तेषामतिथित्वमर्थे॥<br><br>9915: वैशम्पायन उवाच तथाऽऽसीनेषु सर्वेषु तेषु राजसु भारत। यदुक्तं कृष्णया सार्धं तत् सर्वं प्रत्यवेदयत्॥<br><br>9916: कोटिकास्यवचः श्रुत्वा शैब्यं सौवीरकोऽब्रवीत्। यदा वाचं व्याहरन्त्यामस्यां मे रमते मनः॥<br><br>9917: सीमन्तिनीनां मुख्यायां विनिवृत्तः कथं भवान्। एतां दृष्ट्वा स्त्रियो मेऽन्या यथा शाखामृगस्त्रियः॥<br><br>9918: प्रतिभान्ति महाबाहो सत्यमेतद् ब्रवीमि ते। दर्शनादेव हि मनस्तया मेऽपहृतं भृशम्॥<br><br>9919: तां समाचक्ष्व कल्याणी यदि स्याच्छैव्य मानुषी। कोटिक उवाच एषा वै दो दी कृष्णा राजपुत्री यशस्विनी॥<br><br>9920: पञ्चानां पाण्डुपुत्राणां महिषी सम्मता भृशम्। सर्वेषां चैव पार्थानां प्रिया बहुमता सती॥<br><br>9921: वैशम्पायन उवाच एवमुक्तः प्रत्युवाच पश्यामि द्रौपदीमिति॥<br><br>9922: पति: सौवीरसिन्धूनां दुष्टभावो जयद्रथः। स प्रविश्याश्रमं पुण्यं सिंहगोष्ठं वृको यथा। ॥<br><br>9923: आत्मना सप्तमः कृष्णामिदं वचनमब्रवीत्। कुशलं ते वरारोहे भर्तारस्तेऽप्यनामयाः॥<br><br>9924: येषां कुशलकामासि तेऽपि कच्चिदनामयाः। द्रौपद्युवाच अपि ते कुशलं राजन् राष्ट्र कोशे बले तथा॥<br><br>9925: कच्चिदेकः शिबीनाढ्यान् सौवीरान् सह सिन्धुभिः। अनुतिष्ठसि धर्मेण ये चान्ये विजितास्त्वया॥<br><br>9926: कौरव्यः कुशली राजा कुन्तीपुत्रो युधिष्ठिरः। अहं च भ्रातरश्चास्य यांश्चान्यान् परिपृच्छसि॥<br><br>9927: पाद्यं प्रतिगृहाणेदमासनं च नृपात्मज। जयद्रथ उवाच एहि मे रथमारोह सुखमाप्नुहि केवलम्॥<br><br>9928: गतश्रीकांश्च्युतान् राज्यात् कृपणान् गतचेतसः। अरण्यवासिनः पार्थान् नानुरोढुं त्वमर्हसि॥<br><br>9929: नैव प्राज्ञा गतश्रीकं भर्तारमुपयुञ्जते। युञ्जानमनुयुञ्जीत न श्रियः संक्षये वसेत्॥<br><br>9930: श्रिया विहीना राष्ट्राच्च विनष्टाः शाश्वतीः समाः। अलं ते पाण्डुपुत्राणां भक्त्या क्लेशमुपासितुम्॥<br><br>9931: भार्या मे भव सुश्रोणि त्यजैनान् सुखमाप्नुहि। अखिलान् सिन्धुसौवीरानाप्नुहि त्वं मया सह॥<br><br>9932: वैशम्पायन उवाच इत्युक्ता सिन्धुराजेन वाक्यं हृदयकम्पनम्। कृष्णा तस्मादपाक्रामद् देशात् सभृकुटीमुखी॥<br><br>9933: अवमत्यास्य तद् वाक्यमाक्षिप्य च सुमध्यमा। मैवमित्यब्रवीत् कृष्णा लज्जस्वेति च सैन्धव॥<br><br>9934: सा काक्षमाणा भर्तृणामुपयातमनिन्दिता। विलोभयामास परं वाक्यैर्वाक्यानि युञ्जती॥<br><br>9935: वैशम्पायन उवाच सरोषरागोपहतेन वल्गुना सरागनेत्रेण नतोन्नतभ्रुवा। मुखेन विस्फूर्य सुवीरराष्ट्रपं ततोऽब्रवीत् तं दुपदात्मजा पुनः॥<br><br>9936: नभिब्रुवन् मूढ न लज्जसे कथम्। महेन्द्रकल्पान् निरतान् स्वकर्मसु स्थितान् समूहेष्वपि यक्षरक्षसाम्॥<br><br>9937: न किंचिदीड्यं प्रवदन्ति पापं वनेचरं वा गृहमेधिनं वा। तपस्विनं सम्परिपूर्णविद्यं भषन्ति हैवं श्वनराः सुवीरा॥<br><br>9938: देतादृशे क्षत्रियसंनिवेशे। यस्त्वाद्य पातालमुखे पतन्तं पाणौ गृहीत्वा प्रतिसंहरेत्॥<br><br>9939: मुपत्यकां हैमवती चरन्तम्। दण्डीव यूथादपसेधसि त्वं यो जेतुमाशंससि धर्मराजम्॥<br><br>9940: बाल्यात् प्रसुप्तस्य महाबलस्य सिंहस्य पक्ष्माणि मुखाल्लुनासि। पदा समाहत्य पलायमानः क्रुद्धं यदा द्रक्ष्यसि भीमसेनम्॥<br><br>9941: महाबलं घोरतरं प्रवृद्धं जातं हरिं पर्वतकन्दरेषु। प्रसुप्तमुचं प्रपदेन हंसि यः क्रुद्धमायोत्स्यसि जिष्णुमुचम्॥<br><br>9942: कृष्णोरगौ तीक्ष्णमुखौ द्विजिह्वौ मत्तः पदाऽऽक्रामसि पुच्छदेशे। यः पाण्डवाभ्यां पुरुषोत्तमाभ्यां जघन्यजाभ्यां प्रयुयुत्ससे त्वम्॥<br><br>9943: यथा च वेणुः कदली नलो वा फलन्त्यभावाय भूतयेऽऽत्मनः। मादास्यसे कर्कटकीव गर्भम्॥<br><br>9944: जयद्रथ उवाच जानामि कृष्णे विदितं ममैतद् यथाविधास्ते नरदेवपुत्राः न त्वेवमेतेन विभीषणेन शक्या वयं त्रासयितुं त्वयाद्य॥<br><br>9945: वयं पुनः सप्तदशेषु कृष्णे कुलेषु सर्वेऽनवमेषु जाताः। घड्भ्योगुणेभ्योऽभ्यधिका विहीनान् मन्यामहे द्रौपदि पाण्डुपुत्रान्॥<br><br>9946: सा क्षिप्रमातिष्ठ गजं रथं वा न वाक्यमात्रेण वयं हि शक्याः। आशंस वा त्वं कृपणं वदन्ती सौवीरराजस्य पुनः प्रसादम्॥<br><br>9947: द्रौपद्युवाच महाबला किंत्विह दुर्बलेव सौवीरराजस्य मताहमस्मि। नाहं प्रमाथादिह सम्प्रतीता सौवीरराजं कृपणं वदेयम्॥<br><br>9948: यस्या हि कृष्णौ पदवी चरेतां समास्थितावेकरथे समेतौ। न्मनुष्यमात्रः कृपणः कुतोऽन्यः॥<br><br>9949: यदा किरीटी परवीरघाती निघ्नन् रथस्थो द्विषतां मनांसि। मदन्तरे त्वद्ध्वजिनीं प्रवेष्टा कक्षं दहनग्निरिवोष्णगेषु॥<br><br>9950: जनार्दनः सान्धकवृष्णिवीरो महेष्वासाः केकयाश्चापि सर्वे। एते हि सर्वे मम राजपुत्राः प्रहृष्टरूपाः पदवी चरेयुः॥<br><br>9951: मौर्वीविसृष्टाः स्तनयित्नुघोषा गाण्डीवमुक्तास्त्वतिवेगवन्तः। हस्तं समाहत्य धनंजयस्य भीमाः शब्दं घोरतरं नदन्ति॥<br><br>9952: गाण्डीवमुक्तांश्च महाशरौघान् पतंगसङ्घानिव शीघ्रवेगान्। यदा द्रष्टास्यर्जुनं वीर्यशालिनं तदा स्वबुद्धिं प्रतिनिन्दितासि॥<br><br>9953: सशङ्खघोषः सतलत्रघोषो गाण्डीवधन्वा मुहुरुद्वहंश्च। यदा शरानर्पयिता तवोरसि तदा मनस्ते किमिवाभविष्यत्॥<br><br>9954: गदाहस्तं भीममभिद्रवन्तं माद्रीपुत्रौ सम्पतन्तौ दिशश्च। अमर्षजं क्रोधविषं वमन्तौ दृष्ट्वा चिरं तापमुपैष्यसेऽधम॥<br><br>9955: यथा वाहं नातिचरे कथंचित् पतीन् महार्हान् मनसापि जातु। तेनाद्य सत्येन वशीकृतं त्वां द्रष्टास्मि पाथैः परिकृष्यमाणम्॥<br><br>9956: न सम्भ्रमं गन्तुमहं हि शक्ष्ये त्वया नृशंसेन विकृष्यमाणा। समागताहं हि कुरुप्रवीरैः पुनर्वनं काम्यकमागतास्मि॥<br><br>9957: वैशम्पायन उवाच सा ताननुप्रेक्ष्य विशालनेत्रा जिघृक्षमाणानवभर्ल्सयन्ती। प्रोवाच मा मा स्पृशतेति भीता धौम्यं प्रचुक्रोश पुरोहितं सा॥<br><br>9958: जग्राह तामुत्तरवस्त्रदेशे जयद्रथस्तं समवाक्षिपत् सा। तया समाक्षिप्ततनुः स पाप: पपात शाखीव निकृत्तमूलः॥<br><br>9959: प्रगृह्यमाणा तु महाजवेन मुहुविनिःश्वस्य च राजपुत्री। सा कृष्यमाणा रथमारोह धौम्यस्य पादावभिवाद्य कृष्णा॥<br><br>9960: धौम्य उवाच नेयं शक्या त्वया नेतुमविजित्य महारथान्। धर्मं क्षत्रस्य पौराणमवेक्षस्व जयद्रथ॥<br><br>9961: क्षुद्रं कृत्वा फलं पापं त्वं प्राप्स्यसि न संशयः। आसाद्य पाण्डवान् वीरान् धर्मराजपुरोगमान्॥<br><br>9962: वैशम्पायन उवाच इत्युक्त्वा ह्रियमाणां तां राजपुत्रीं यशस्विनीम्। अन्वगच्छत् तदा धौम्यः पदातिगणमध्यगः॥<br><br>9963: वैशम्पायन उवाच ततो दिशः सम्प्रविहृत्य पार्था मृगान् वराहान् महिषांश्च हत्वा। धनुर्धराः श्रेष्ठतमाः पृथिव्यां पृथक् चरन्तः सहिता बभूवुः॥<br><br>9964: ततो मृगज्यालगणानुकीर्ण महावनं तद् विहगोपघुष्टम्। भ्रातूंश्च तानभ्यवदद् युधिष्ठिरः श्रुत्वा गिरो व्याहरतां मृगाणाम्॥<br><br>9965: आदित्यदीप्तां दिशमभ्युपेत्य मृगा द्विजाः क्रूरमिमे वदन्ति। आयासमुचं प्रतिवेदयन्तो महावनं शत्रुभिर्बाध्यमानम्॥<br><br>9966: मनो हि मे दूयति दह्यते च। रुद्धूयते प्राणपतिः शरीरे॥<br><br>9967: सरः सुपर्णेन हृतोरगं यथा राष्ट्रं यथाराजकमात्तलक्ष्मि। एवंविधं मे प्रतिभाति काम्यकं शौण्डैर्यथा पीतरसश्च कुम्भः॥<br><br>9968: महाजवैर्वाजिभिरुह्यमानाः। स्तदाऽऽश्रमायाभिमुखा बभूवुः॥<br><br>9969: तेषां तु गोमायुरनल्पघोषो निवर्ततां वाममुपेत्य पार्श्वम्। प्रव्याहरत् तत् प्रविमृश्य राजा प्रोवाच भीमं च धनंजयं च॥<br><br>9970: यथा वदत्येष विहीनयोनिः शालावृको वाममुपेत्य पार्श्वम्। सुव्यक्तमस्मानवमन्य पापैः कृतोऽभिमर्दः कुरुभिः प्रसह्य॥<br><br>9971: इत्येव ते तद् वनमाविशन्तो महत्यरण्ये मृगयां चरित्वा। बालामपश्यन्त तदा रुदन्ती धात्रेयिकां प्रेष्यवधू प्रियायाः॥<br><br>9972: तामिन्द्रसेनस्त्वरितोऽभिसृत्य रथादवप्लुत्य ततोऽभ्यधावत्। प्रोवाच चैनां वचनं नरेन्द्र धात्रेयिकामन्तितरस्तदानीम्॥<br><br>9973: किं रोदिषि त्वं पतिता धरण्यां किं ते मुखं शुष्यति दीनवर्णम्। कच्चिन्न पापैः सुनृशंसकृद्भिः प्रमाथिता द्रौपदी राजपुत्री॥<br><br>9974: अचिन्त्यरूपा सुविशालनेत्रा शरीरतुल्या कुरुपुङ्गवानाम्। यद्येव देवी पृथिवीं प्रविष्टा दिवं प्पपन्नाप्यश्चवा समुद्रम्॥<br><br>9975: तस्या गमिष्यन्ति पदे हि पार्था यथा हि संतप्यति धर्मपुत्रः। को हीदृशानामरिमर्दनानां क्लेशक्षमानामपराजितानाम्॥<br><br>9976: दनुत्तमं रत्नमिव प्रमूढः। न बुध्यते नाथवतौमिहाद्य बहिश्चरं हृदयं पाण्डवानाम्॥<br><br>9977: कस्याद्य कायं प्रतिभिद्य घोरा महीं प्रवेक्ष्यन्ति शिताः शराग्र्याः। मा त्वं शुचस्तां प्रति भीरु विद्धि यथाद्य कृष्णा पुनरेष्यतीति॥<br><br>9978: निहत्य सर्वान् द्विषतः समग्रान् पार्थाः समेष्यन्त्यथा याज्ञसेन्या। अथाब्रवीच्चारु मुखं प्रमृज्य धात्रेयिका सारथिमिन्द्रसेनम्॥<br><br>9979: जयद्रथेनापहृता प्रमथ्य पञ्चेन्द्रकल्पान् परिभूय कृष्णा। तिष्ठन्ति वानि नवान्यमूनि वृक्षाश्च न म्लान्ति तथैव भग्नाः॥<br><br>9980: आवर्तयध्वं ह्यनुयात शीघ्रं न दूरयातैव हि राजपुत्री। संनह्यध्वं सर्व एवेन्द्रकल्पा महान्ति चारूणि च दंशनानि॥<br><br>9981: गृणीत चापानि महाधनानि शरांश्च शीघ्रं पदवीं चरध्वम्। पुरा हि निर्भर्त्सनदण्डमोहिता प्रमोहचित्ता वदनेन शुष्यता॥<br><br>9982: ददाति कस्मैचिदनर्हते तनुं वराज्यपूर्णामिव भस्मनि स्रुचम्। पुरा तुषाग्नाविव हूयते हविः पुरा श्मशाने स्रगिवापविद्ध्यते॥<br><br>9983: पुरा च सोमोऽध्वरगोऽवलिाते शुना यथा विप्रजने प्रमोहिते। महत्यरण्ये मृगयां चरित्वा पुरा शृगालो नलिनी विगाहते॥<br><br>9984: मा वः प्रियायाः सुनसं सुलोचनं चन्द्रप्रभाच्छं वदनं प्रसन्नम्। स्पृश्याच्छुभं कश्चिदकृत्यकारी श्वा वै पुरोडाशमिवाध्वरस्थम्। एतानि वान्यनुयात शीनं मा वः कालः क्षिप्रमिहात्यगाद् वै॥<br><br>9985: युधिष्ठिर उवाच भद्रे प्रतिक्राम नियच्छ वाचं मास्मत्सकाशे परुषाण्यवोचः। राजानो वा यदि वा राजपुत्रा बलेन मत्ता वञ्चनां प्राप्नुवन्ति॥<br><br>9986: वैशम्पायन उवाच एतावदुक्त्वा प्रययुर्हि शीघ्रं तान्येच वान्यनुवर्तमानाः। मुहुर्महालवदुच्छ्वसन्तो ज्यां विक्षिपन्तश्च महाधनुर्यः॥<br><br>9987: मुद्भूतं वै वाजिखुरप्रणुन्नम्। पदातीनां मध्यगतं च धौम्यं विक्रोशन्तं भीममभिद्रवेति॥<br><br>9988: ते सान्त्व्य धौम्यं परिदीनसत्त्वाः सुखं भवानेत्विति राजपुत्राः। श्येना यथैवामिषसम्प्रयुक्ता जवेन तत् सैन्यमथाभ्यधावन्। ॥<br><br>9989: तेषां महेन्द्रोपमविक्रमाणां संरब्धानां धर्षणाद् याज्ञसेन्याः। क्रोधः प्रजज्वाल जयद्रथं च दृष्ट्वा प्रियां तस्य रथे स्थितां च॥<br><br>9990: प्रचुकुशुश्चाप्यथ सिन्धुराज वृकोदरश्चैव धनंजयश्च। स्ततो दिशः सम्मुमुहुः परेषाम्॥<br><br>9991: वैशम्पायन उवाच ततो घोरतरः शब्दो वन समभवत् तदा। भीमसेनार्जुनौ दृष्ट्वा क्षत्रियाणाममर्षिणाम्॥<br><br>9992: तेषां ध्वजाचाण्यभिवीक्ष्य राजा स्वयं दुरात्मा नरपुङ्गवानाम्। जयद्रथो याज्ञसेनीमुवाच रथे स्थितां भानुमती हतौजाः॥<br><br>9993: आयान्तीमे पञ्च रथा महान्तो मन्ये च कृष्णे पतयस्तवैते। सा जानती ख्यापय नः सुकेशि परं परं पाण्डवानां रथस्थम्॥<br><br>9994: द्रौपद्युवाच रनायुष्यं कर्म कृत्वातिघोरम्। एते वीराः पतयो मे समेता न वः शेषः कश्चिदिहास्ति युद्धे॥<br><br>9995: आख्यातव्यं त्वेव सर्वं मुमूर्षोर्मया तुभ्यं पृष्टया धर्म एषः। न मे व्यथा विद्यते त्वद्भयं वा सम्पश्यन्त्याः सानुजं धर्मराजम्॥<br><br>9996: यस्य ध्वजाचे नदतो मृदङ्गो नन्दोपनन्दौ मधुरौ युक्तरूपौ। एतं स्वधर्मार्थविनिश्चयज्ञं सदा जनाः कृत्यवन्तोऽनुयान्ति॥<br><br>9997: य एष जाम्बूनदशुद्धगौरः प्रचण्डघोणस्तनुरायताक्षः। एतं कुरुश्रेष्ठतमं वदन्ति युधिष्ठिरं धर्मसुतं पति मे॥<br><br>9998: अप्येष शत्रोः शरणागतस्य दद्यात् प्राणान् धर्मचारी नृवीरः। परेह्येनं मूढ जवेन भूतये त्वमात्मनः प्राञ्जलिन्यस्तशस्त्रः॥<br><br>9999: अथाप्येनं पश्यसि यं रथस्थं महाभुजं शालमिव प्रवृद्धम्। संदष्टौष्ठं भृकुटीसंहतभ्रवं वृकोदरो नाम पतिर्ममैषः॥<br><br>10000: आजानेया बलिनः साधु दान्ता महाबलाः शूरमुदावहन्ति। एतस्य कर्माण्यतिमानुषाणि भीमेति शब्दोऽस्य गतः पृथिव्याम्॥<br><br>10001: नास्यापराद्धाः शेषमवाप्नुवन्ति नायं वैरं विस्मरते कदाचित्। वैरस्यान्तं संविधायोपयाति पश्चाच्छान्तिं न च गच्छत्यतीव॥<br><br>10002: धनुर्धरात्र्यो धृतिमान् यशस्वी जितेन्द्रियो वृद्धसेवी नृवीरः। भ्राता च शिष्यश्च युधिष्ठिरस्य धनंजयो नाम पतिर्ममैषः॥<br><br>10003: यो वै न कामान्न भयान्न लोभात् त्यजेद् धर्मं न नृशंसं च कुर्यात्। स एष वैश्वानरतुल्यतेजाः कुन्तीसुतः शत्रुसहः प्रमाथी॥<br><br>10004: यः सर्वधर्मार्थविनिश्चयज्ञो भयार्तानां भयहर्ता मनीषी। यस्योत्तमं रूपमाहुः पृथिव्यां यं पाण्डवाः परिरक्षन्ति सर्वे॥<br><br>10005: प्राणैर्गरीयांसमनुव्रतं वै स एष वीरो नकुलः पतिर्म। यः खड्गयोधी लघुचित्रहस्तो महांश्च धीमान् सहदेवोऽद्वितीयः॥<br><br>10006: यस्याद्य कर्म द्रक्ष्यसे मूढसत्त्व शतक्रतोर्वा दैत्यसेनासु संख्ये। शूरः कृतास्त्रो मतिमान् मनस्वी प्रियङ्करो धर्मसुतस्य राज्ञः॥<br><br>10007: य एष चन्द्रार्कसमानतेजा जघन्यजः पाण्डवानां प्रियश्च। बुद्ध्या समो यस्य नरो न विद्यते वक्ता तथा सत्सु विनिश्चयज्ञः॥<br><br>10008: स एष शूरो नित्यममर्षणपश्च धीमान् प्राज्ञः सहदेवः पतिर्म। त्यजेत् प्राणान् प्रविशेद्धव्यवाह न त्वेवैष व्याहरेद् धर्मबाह्यम्॥<br><br>10009: सदा मनस्वी क्षत्रधर्मे रतश्च कुन्त्याः प्राणैरिष्टतमो नृवीरः। विशीर्यन्तीं नावमिवार्णवान्ते रत्नाभिपूर्णां मकरस्य पृष्ठे॥<br><br>10010: सेनां तवेमां हतसर्वयोधां विक्षोभितां द्रक्ष्यसि पाण्डुपुत्रैः। इत्येते वै कथिताः पाण्डुपुत्रा यांस्त्वं मोहादवमन्य प्रवृत्तः। यद्येतेभ्यो मुच्यसेऽरिष्टदेहः पुनर्जन्म प्राप्स्यसे जीव एव॥<br><br>10011: वैशम्पायन उवाच स्त्यक्त्वा त्रस्तान् प्राञ्जलींस्तान् पदातीन्। रथानीकं शरवर्षान्धकारं चक्रुः क्रुद्धाः सर्वतः संनिगृह्य॥<br><br>10012: वैशम्पायन उवाच संतिष्ठत प्रहरत तूर्णं विपरिधावत। इति स्म सैन्धवो राजा चोदयामास तान् नृपान्॥<br><br>10013: ततो घोरतमः शब्दो रणे समभवत् तदा। भीमार्जुनयमान् दृष्ट्वा सैन्यानां सयुधिष्ठिरान्॥<br><br>10014: शिबिसौवीरसिन्धूनां विषादश्चाप्यजायत। तान् दृष्ट्वा पुरुषव्याघ्रान् व्याघ्रानिव बलोत्कटान्॥<br><br>10015: हेमचित्रसमुत्सेधां सर्वशैक्यायसीं गदाम्। प्रगृह्याभ्यद्रवद् भीम: सैन्धवं कालचोदितम्॥<br><br>10016: तदन्तरमथावृत्य कोटिकास्योऽभ्यहारयत्। महता रथवंशेन परिवार्य वृकोदरम्॥<br><br>10017: शक्तितोमरनाराचैर्वीरबाहुप्रचोदितैः। कीर्यमाणोऽपि बहुभिर्न स्म भीमोऽभ्यकम्पत॥<br><br>10018: गजं तु सगजारोहं पदातींश्च चतुर्दश। जघान गदया भीमः सैन्धवध्वजिनीमुखे॥<br><br>10019: पार्थः पञ्च शतान् शूरान् पर्वतीयान् महारथान्। परीप्समानः सौवीरं जघान ध्वजिनीमुखे॥<br><br>10020: राजा स्वयं सुवीराणां प्रवराणां प्रहारिणाम्। निमेषमात्रेण शतं जघान समरे तदा॥<br><br>10021: ददृशे नकुलस्तत्र स्थात् प्रस्कन्ध खड्गधृक्। शिरांसि पादरक्षाणां बीजवत् प्रवपन् मुहुः॥<br><br>10022: सहदेवस्तु संयाय रथेन गजयोधिनः। पातयामास नाराचैर्दुमेभ्य इव बर्हिणः॥<br><br>10023: ततस्त्रिगर्तः सधनुरवतीर्य महारथात्। गदया चतुरो वाहान् राज्ञस्तस्य तदावधीत्॥<br><br>10024: तमभ्याशगतं राजा पदाति कुन्तिनन्दनः। अर्धचन्द्रेण बाणेन विव्याधोरसि धर्मराट्॥<br><br>10025: स भिन्नहृदयो वीरो वक्त्राच्छोणितमुद्वमन्। पपाताभिमुखः पार्थं छिन्नमूल इव दुमः॥<br><br>10026: इन्द्रसेनद्वितीयस्तु रथात् प्रस्कन्ध धर्मराट्। हताश्वः सहदेवस्य प्रतिपेदे महारथम्॥<br><br>10027: नकुलं त्वभिसंधाय क्षेमङ्करमहामुखौ। उभावुभयतस्तीक्ष्णैः शरवर्षैरवर्षताम्॥<br><br>10028: तोमरैरभिवर्षन्तौ जीमूताविव वार्षिको। एकैकेन विपाठेन जघ्ने माद्रवतीसुतः॥<br><br>10029: त्रिगर्तराजः सुरथस्तस्याथ रथधूर्गतः। रथमाक्षेपयामास गजेन गजयानवित्॥<br><br>10030: नकुलस्त्वपभीस्तस्माद् रथाच्चर्मासिपाणिमान्। उद्भ्रान्तं स्थानमास्थाय तस्थौ गिरिरिवाचलः॥<br><br>10031: सुरथस्तं गजवरं वधाय नकुलस्य तु। प्रेषयामास सक्रोधमत्युच्छ्रितकरं ततः॥<br><br>10032: नकुलस्तस्य नागस्य समीपपरिवर्तिनः। सविषाणं भुजं मूले खड्न निरकृन्तत॥<br><br>10033: स विनद्य महानादं गजः किङ्किणभूषणः। पतन्नवाक्शिरा भूमौ हस्त्यारोहमपोथयत्॥<br><br>10034: स तत् कर्म महत् कृत्वा शूरो माद्रवतीसुतः। भीमसेनरथं प्राप्य शर्म लेभे महारथः॥<br><br>10035: भीमस्त्वापततो राज्ञः कोटिकास्यस्य सङ्गरे। सूतस्य नुदतो वाहान् क्षुरेणापाहरच्छिरः॥<br><br>10036: न बुबोध हतं सूतं स राजा बाहुशालिना। तस्याश्वा व्यद्रवन् संख्ये हतसूतास्ततस्ततः॥<br><br>10037: विमुखं हतसूतं तं भीमः प्रहरतां वरः। जघान तलयुक्तेन प्रासेनाभ्येत्य पाण्डवः॥<br><br>10038: द्वादशानां तु सर्वेषां सौवीराणां धनंजयः। चकर्त निशितैर्भल्लैर्धनूंषि च शिरांसि च॥<br><br>10039: शिबीनिक्ष्वाकुमुख्यांश्च त्रिगर्तान् सैन्धवानपि। जघानातिरथः संख्ये बाणगोचरमागतान्॥<br><br>10040: सादिताः प्रत्यदृश्यन्त बहवः सव्यसाचिना। सपताकाच मातङ्गाः सध्वजाश्च महारथाः॥<br><br>10041: प्रच्छाद्य पृथिवीं तस्थुः सर्वमायोधनं प्रति। शरीराण्यशिरस्कानि विदेहानि शिरांसि च॥<br><br>10042: श्वगृध्रकङ्ककाकोलभासगोमायुवायसाः। अतृप्यंस्तत्र वीराणां हतानां मांसशोणितैः॥<br><br>10043: हतेषु तेषु वीरेषु सिन्धुराजो जयद्रथः। विमुच्य कृष्णां संत्रस्त: पलायनपरोऽभवत्॥<br><br>10044: स तस्मिन् संकुले सैन्ये द्रौपदीमवतार्य ताम्। प्राणप्रेप्सुरुपाधावद् वनं येन नराधमः॥<br><br>10045: द्रौपदी धर्मराजस्तु दृष्ट्वा धौम्यपुरस्कृताम्। माद्रीपुत्रेण वीरेण रथमारोपयत् तदा॥<br><br>10046: ततस्तद् विद्रुतं सैन्यमपयाते जयद्रथे। आदिश्यादिश्य नाराचैराजघान वृकोदरः॥<br><br>10047: सव्यसाची तु तं दृष्ट्वा पलायन्तं जयद्रथम्। वारयामास निघ्नन्तं भीमं सैन्धवसैनिकान्॥<br><br>10048: अर्जुन उवाच यस्यापचारात् प्राप्तोऽयमस्मान् क्लेशो दुरासदः तमस्मिन् समरोद्देशे न पश्यामि जयद्रथम्॥<br><br>10049: तमेवान्विष भद्रं ते किं ते योधैर्निपातितः। अनामिषमिदं कर्म कथं वा मन्यते भवान्॥<br><br>10050: वैशम्पायन उवाच इत्युक्तो भीमसेनस्तु गुडाकेशेन धीमता। युधिष्ठिरमभिप्रेक्ष्य वाग्मी वचनमब्रवीत्॥<br><br>10051: हतप्रवीरा रिपवो भूयिष्ठं विदुता दिशः। गृहीत्वा द्रौपदी राजन् निवर्ततु भवानितः॥<br><br>10052: यमाभ्यां सह राजेन्द्र धौम्येन च महात्मना। प्राप्याश्रमपदं राजन् द्रौपदी परिसान्त्वय॥<br><br>10053: न हि मे मोक्ष्यते जीवन मूढः सैन्धवको नृपः। पातालतलसंस्थोऽपि यदि शक्रोऽस्य सारथिः॥<br><br>10054: युधिष्ठिर उवाच न हन्तव्यो महाबाहो दुरात्मापि स सैन्धवः। दुःशलामभिसंस्मृत्य गान्धारीं च यशस्विनीम्॥<br><br>10055: वैशम्पायन उवाच तच्छ्रुत्वा द्रौपदी भीममुवाच व्याकुलेन्द्रिया। कुपिता ह्रीमती प्राज्ञा पती भीमार्जुनावुभौ॥<br><br>10056: कर्तव्यं चेत् प्रियं मह्यं वध्यः स पुरुषाधमः। सैन्धवापसदः पापो दुर्मतिः कुलपांसनः॥<br><br>10057: भार्याभिहर्ता वैरी यो यश्च राज्यहरो रिपुः। याचमानोऽपि संग्रामे न मोक्तव्यः कथंचन॥<br><br>10058: इत्युक्तौ तौ नरव्याघ्रौ ययतुर्यत्र सैन्धवः। राजा निववृते कृष्णामादाय सपुरोहितः॥<br><br>10059: स प्रविश्याश्रमपदमपविद्धबृसीमठम्। मार्कण्डेयादिभिर्विप्रैरनुकीर्णं ददर्श ह॥<br><br>10060: द्रौपदीमनुशोचद्भिाह्मणैस्तैः समाहितैः। समिमाय महाप्राज्ञः सभार्यो भ्रातृमध्यगः॥<br><br>10061: ते स्म तं मुदिता दृष्ट्वा पुन: प्रत्यागतं नृपम्। जित्वा तान् सिन्धु सौवीरान् द्रौपदीं चाहतां पुनः॥<br><br>10062: स तैः परिवृतो राजा तत्रैवोपविवेश ह। प्रविवेशाश्रमं कृष्णा यमाभ्यां सह भाविनी॥<br><br>10063: भीमसेनार्जुनौ चापि श्रुत्वा क्रोशगतं रिपुम्। स्वयमश्वांस्तुदन्तौ तौ जवेनैवाभ्यधावताम्॥<br><br>10064: इदमत्यद्भुतं चात्र चकार पुरुषोऽर्जुनः। कोशमात्रगतानश्वान् सैन्धवस्य जघान यत्॥<br><br>10065: स हि दिव्यास्त्रसम्पन्नः कृच्छ्रकालेऽप्यसम्भ्रमः। अकरोद् दुष्करं कर्म शरैरस्त्रानुमन्त्रितैः॥<br><br>10066: ततोऽभ्यधावतां वीरावुभौ भीमधनंजयौ। हताश्वं सैन्धवं भीतमेकं व्याकुलचेतसम्॥<br><br>10067: सैन्धवस्तु हतान् दृष्ट्वा तथाश्वान् स्वान् सुदुःखितः। अतिविक्रमकर्माणि कुर्वाणं च धनंजयम्॥<br><br>10068: पलायनकृतोत्साहः प्राद्रवद् येन वै वनम्। सैन्धवं त्वभिसम्प्रेक्ष्य पराक्रान्तं पलायने॥<br><br>10069: अनुयाय महाबाहुः फाल्गुनो वाक्यमब्रवीत्। अनेन वीर्येण कथं स्त्रियं प्रार्थयसे बलात्॥<br><br>10070: राजपुत्र निवर्तस्व न ते युक्तं पलायनम्। कथं ह्यनुचरान् हित्वा शत्रुमध्ये पलायसे॥<br><br>10071: इत्युच्यमानः पार्थेन सैन्धवो न न्यवर्तत। तिष्ठ तिष्ठेति तं भीमः सहसाभ्यद्रवद् बली। मा वधीरिति पार्थस्तं दयावान् प्रत्यभाषत॥<br><br>10072: वैशम्पायन उवाच जयद्रथस्तु सम्प्रेक्ष्य भ्रातरावुद्यतावुभौ। प्राधावत् तूर्णमव्यचो जीवितेऽप्सुः सुदुःखिताः॥<br><br>10073: तं भीमसेनो धावन्तमवतीर्य रथाद् बली। अभिदुत्य निजग्राह केशपक्षे ह्यमर्षणः॥<br><br>10074: समुद्यम्य च तं भीमो निष्पिपेष महीतले। शिरो गृहीत्वा राजानं ताडयामास चैव ह॥<br><br>10075: पुनः संजीवमानस्य तस्योत्पतितुमिच्छतः। पदा मूर्ध्नि महाबाहुः प्राहरद् विलपिष्यतः॥<br><br>10076: तस्य जानू ददौ भीमो जघ्ने चैनमरलिना। स मोहमगमद् राजा प्रहारवरपीडितः॥<br><br>10077: सरोषं भीमसेनं तु वारयामास फाल्गुनः। दुःशलायाः कृते राजा यत् तदाहेति कौरव॥<br><br>10078: भीमसेन उवाच नायं पापसमाचारो मत्तो जीवितुमर्हति। कृष्णायास्तदनस्याः परिक्लेष्टा नराधमः॥<br><br>10079: किं नु शक्यं मया कर्तुं यद् राजा सततं घृणी। त्वं च बालिशया बुद्ध्या सदैवास्मान् प्रबाधसे॥<br><br>10080: एवमुक्त्वा सटास्तस्य पञ्च चक्रे वृकोदरः। अर्धचन्द्रेण बाणेन किंचिदब्रुवतस्तदा॥<br><br>10081: विकत्थयित्वा राजानं ततः प्राह वृकोदरः। जीवितुं चेच्छसे मूढ हेतुं मे गदतः शृणु॥<br><br>10082: दासोऽस्मीति तथा वाच्यं संसत्सु च सभासु च) एवं ते जीवितं दद्यामेष युद्धजितो विधिः॥<br><br>10083: एवमस्त्विति तं राजा कृष्यमाणो जयद्रथः। प्रोवाच पुरुषव्याघ्र भीममहावशोभिनम्॥<br><br>10084: तत एनं विचेष्टन्तं बद्ध्वा पार्थो वृकोदरः। रथमारोपयामास विसंज्ञं पांसुगुण्ठितम्॥<br><br>10085: ततस्तं रथमास्थाय भीमः पार्थानुगस्तदा। अभ्येत्याश्रममध्यस्थमभ्यगच्छद् युधिष्ठिरम्॥<br><br>10086: दर्शयामास भीमस्तु तदवस्थं जयद्रथम्। तं राजा प्राहसद् दृष्ट्वा मुच्यतामिति चाब्रवीत्॥<br><br>10087: राजानं चाब्रवीद् भीमो द्रौपद्याः कथ्यतामिति। दासभावगतो ह्येष पाण्डूनां पापचेतनः॥<br><br>10088: तमुवाच ततो ज्येष्ठो भ्राता सप्रणयं वचः। मुञ्चैनमधमाचारं प्रमाणा यदि ते वयम्॥<br><br>10089: द्रौपदी चाब्रवीद् भीममभिप्रेक्ष्य युधिष्ठिरम्। दासोऽयं मुच्यतां राज्ञस्त्वया पञ्चसटः कृतः॥<br><br>10090: स मुक्तोऽभ्येत्य राजानमभिवाद्य युधिष्ठिरम्। ववन्दे विह्वलो राजस्तांश्च दृष्ट्वा मुनींस्तदा॥<br><br>10091: तमुवाच घृणी राजा धर्मपुत्रो युधिष्ठिरः। तथा जयद्रथं दृष्ट्वा गृहीतं सव्यसाचिना॥<br><br>10092: अदासो गच्छ मुक्तोऽसि मैवं कार्षीः पुनः क्वचित्। स्त्रीकामं वा धिगस्तु त्वां क्षुद्रः क्षुद्रसहायवान्॥<br><br>10093: एवंविधं हि कः कुर्यात् त्वदन्यः पुरुषाधमः। गतसत्त्वमिव ज्ञात्वा कर्तारमशुभस्य तम्॥<br><br>10094: सम्प्रेक्ष्य भरतश्रेष्ठः :: कृपां चक्रे नराधिपः। धर्मे ते वर्धतां बुद्धिर्मा चाधर्मे मनः कृथाः॥<br><br>10095: साश्वः सरथपादातः स्वस्ति गच्छ जयद्रथ। एवमुक्तस्तु सव्रीडं तूष्णीं किंचिदवाड्मुखः॥<br><br>10096: जगाम राजन् दुःखार्तो गङ्गाद्वाराय भारत। स देवं शरणं गत्वा विरूपाक्षमुमापितम्॥<br><br>10097: तपश्चचार विपुलं तस्य प्रीतो वृषध्वजः। बलिं स्वयं प्रत्यगृह्णात् प्रीयणाणस्त्रिलोचनः॥<br><br>10098: वरं चास्मै ददौ देवः स जग्राह च तच्छृणु। समस्तान् सरथान् पञ्च जयेयं युधि पाण्डवान्॥<br><br>10099: इति राजाब्रवीद् देवं नेति देवस्तमब्रवीत्। अजय्यांश्चाप्यवध्यांश्च वारयिष्यसि तान् युधि॥<br><br>10100: ऋतेऽर्जुनं महाबाहुं नरं नाम सुरेश्वरम्। बदाँ तप्ततपसं नारायणसहायकम्॥<br><br>10101: अजितं सर्वलोकानां देवैरपि दुरासदम्। मया दत्तं पाशुपतं दिव्यमप्रतिमं शरम्। अवाप लोकपालेभ्यो वलादीन् स महाशरान्॥<br><br>10102: देवदेवो ह्यनन्तात्मा विष्णुः सुरगुरुः प्रभुः। प्रधानपुरुषोऽव्यक्तो विश्वात्मा विश्वमूर्तिमान्॥<br><br>10103: युगान्तकाले सम्प्राप्ते कालाग्निर्दहते जगत्। सपर्वतार्णवद्वीपं सशैलवनकाननम्॥<br><br>10104: निर्दहन् नागलोकांश्च पातालतलचारिणः। अथान्तरिक्षे सुमहन्नानावर्णाः पयोधराः॥<br><br>10105: घोरस्वरा विनदिनस्तडिन्मालावलम्बिनः। समुत्तिष्ठन् दिशः सर्वा विवर्षन्तः समन्ततः॥<br><br>10106: ततोऽग्नि नाशयामासुः संवर्ताग्निनियामकाः। अक्षमात्रैश्च धाराभिस्तिष्ठन्त्यापूर्य सर्वशः॥<br><br>10107: एकार्णवे तदा तस्मिन्नुपशान्तचराचरे। नष्टचन्द्रार्कपवने ग्रहनक्षत्रवर्जिते॥<br><br>10108: चतुर्युगसहस्रान्ते सलिलेनाप्लुता मही। ततो नारायणाख्यस्तु सहस्राक्षः सहस्रपात्॥<br><br>10109: सहस्रशीर्षाः पुरुषः स्वप्तुकामस्त्वतीन्द्रियः। फटासहस्रविकटं शेषं पर्यङ्कभाजनम्॥<br><br>10110: सहस्रमिव तिग्मांशुसंघातममितद्युतिम्। कुन्देन्दुहारगोक्षीरमृणालकुमुदप्रभम्॥<br><br>10111: तत्रासौ भगवान् देवः स्वपञ्जलनिधौ तदा। नैशेन तमसा व्याप्तां स्वां रात्रिं कुरुते विभुः॥<br><br>10112: सत्त्वोद्रेकात् प्रबुद्धस्तु शून्यं लोकमपश्यत। इमं चोदाहरन्त्यत्र श्लोकं नारायणं प्रति॥<br><br>10113: आपो नारास्तत्तनव इत्यपां नाम शुश्रुम। अयनं तेन चैवास्ते तेन नारायणः स्मृतः॥<br><br>10114: प्रध्यानसमकालं तु प्रजाहेतोः सनातनः। ध्यातमात्रे तु भगवन्नाभ्यां पद्मः समुत्थितः॥<br><br>10115: ततश्चतुर्मुखो ब्रह्मा नाभिपद्माद् विनिःसृतः। तत्रोपविष्टः सहसा पद्मे लोकपितामहः॥<br><br>10116: शून्यं दृष्ट्वा जगत् कृत्स्नं मानसानात्मनः समान् ततो मरीचिप्रमुखान् महर्षीनसृजन्नव॥<br><br>10117: तेऽसृजन् सर्वभूतानि त्रसानि स्थावराणि च। यक्षराक्षसभूतानि पिशाचोरगमानुषान्॥<br><br>10118: सृज्यते ब्रह्ममूर्तिस्तु रक्षते पौरुषी तनुः। रौद्रीभावेन शमयेत् तिस्रोऽवस्थाः प्रजापतेः॥<br><br>10119: न श्रुतं ते सिन्धुपते विष्णोरद्भुतकर्मणः। कथ्यमानानि मुनिभिर्ब्राह्मणैर्वेदपारगैः॥<br><br>10120: जलेन समनुप्राप्ते सर्वतः पृथिवीतले। तदा चैकार्णवे तस्मिन्नेकाकाशे प्रभुश्चरन्। ॥<br><br>10121: निशायामिव खद्योतः प्रावृट् काले समन्ततः। प्रतिष्ठानाय पृथिवीं मार्गमाणस्तदाभवत्॥<br><br>10122: जले निमग्नां गां दृष्ट्वा चोद्धर्तुं मनसेच्छति। किं नु रूपमहं कृत्वा सलिलादुद्धरे महीम्॥<br><br>10123: एवं संचिन्त्य मनसा दृष्ट्वा दिव्येन चक्षुषा। जलक्रीडाभिरुचितं वाराह रूपमस्मरत्॥<br><br>10124: कृत्वा वराहवपुषं वाङ्मयं वेदसम्मितम्। दशयोजनविस्तीर्णमायतं शतयोजनम्॥<br><br>10125: महापर्वतवभिं तीक्ष्णदंष्ट्र प्रदीप्तिमत्। महामेघौघनिर्घोषं नीलजीमूतसंनिभम्॥<br><br>10126: भूत्वा यज्ञवराहो वै अपः सम्प्राविशत् प्रभुः। दंष्ट्रेणैकेन चोद्धृत्य स्वे स्थाने न्यविशन्महीम्॥<br><br>10127: पुनरेव माहाबहुरपर्वां तनुमाश्रितः। नरस्य कृत्वार्धतर्नु सिंहस्यार्धतर्नु प्रभुः॥<br><br>10128: दैत्येन्द्रस्य सभां गत्वा पाणिं संस्पृश्य पाणिना। दैत्यानामादिपुरुषः सुरारिदितिनन्दनः॥<br><br>10129: दृष्ट्वा चापूर्वपुरुषं क्रोधात् संरक्तलोचनः। शूलोद्यतकरः स्रग्वी हिरण्यकशिपुस्तदा॥<br><br>10130: मेघस्तनितनि?षो नीलाभ्रचयसंनिभः। देवारिदितिजो वीरो नृसिंहं समुपाद्रवत्॥<br><br>10131: समुपेत्य ततस्तीक्ष्णैर्मृगेन्द्रेण बलीयसा। नारसिंहेन वपुषा दारित: करजैर्भृशम्॥<br><br>10132: एवं निहत्य भगवान् दैत्येन्द्रं रिपुघातिनम्। भूयोऽन्यः पुण्डरीकाक्षः प्रभुलॊकहिताय च॥<br><br>10133: कश्यपस्यात्मजः श्रीमानदित्या गर्भधारितः। पूर्णे वर्षसहस्रे तु प्रसूता गर्भमुत्तमम्॥<br><br>10134: दुर्दिनाम्भोदसदृशो दीप्ताक्षो वामनाकृतिः। दण्डी कमण्डलुधरः श्रीवत्सोरसि भूषितः॥<br><br>10135: ६३। जटी यज्ञोपवीती च भगवान् बालरूपधृक्। यज्ञवाटं गतः श्रीमान् दानवेन्द्रस्य वै तदा॥<br><br>10136: बृहस्पतिसहायोऽसौ प्रविष्टो बलिनो मखे। तं दृष्ट्वा वामनतनुं प्रहष्टो बलिरब्रवीत्॥<br><br>10137: प्रीतोऽस्मि दर्शने विप्र ब्रूहि त्वं किं ददानि ते। एवमुक्तस्तु बलिना वामनः प्रत्युवाच ह॥<br><br>10138: स्वस्तीत्युक्त्वा बलिं देवः स्मयमानोऽभ्यभाषत। मेदिनी दानवपते देहि मे विक्रमत्रयम्॥<br><br>10139: बलिर्ददौ प्रसन्नात्मा विप्रायामिततेजसे। ततो दिव्याद्भुततमं रूपं विक्रमतो हरेः॥<br><br>10140: विक्रमैस्त्रिभिरक्षोभ्यो जहाराशु स मेदिनीम्। ददौ शक्राय च महीं विष्णुर्देवः सनातनः॥<br><br>10141: एष ते वामनो नाम प्रादुर्भावः प्रकीर्तितः। तेन देवाः प्रादुरासन् वैष्णवं चोच्यते जगत्॥<br><br>10142: असतां निग्रहार्थाय धर्मसंरक्षणाय च। अवतीर्णो मनुष्याणामजायत यदुक्षये॥<br><br>10143: स एवं भगवान् विष्णुः कृष्णेति परिकीर्त्यते। अनाद्यन्तमजं देवं प्रभुं लोकनमस्कृतम्॥<br><br>10144: यं देवं विदुषो गान्ति तस्य कर्माणि सैन्धव। यामाहुरजितं कृष्णं शङ्खचक्रगदाधरम्॥<br><br>10145: श्रीवत्सधारिणं देवं पीतकौशेयवाससम्। प्रधानः सोऽस्त्रविदुषां तेन कृष्णेन रक्ष्यते॥<br><br>10146: सहायः पुण्डरीकाक्षः श्रीमानतुलविक्रमः। समानस्यन्दने पार्थमास्थाय परवीरहा॥<br><br>10147: न शक्यते तेन जेतुं त्रिदशैरपि दुःसहः। कः पुनर्मानुषो भावो रणे पार्थं विजेष्यति॥<br><br>10148: तमेकं वर्जयित्वा तु सर्वं यौधिष्ठरं बलम्। चतुरः पाण्डवान् राजन् दिनैकं जेष्यसे रिपून्॥<br><br>10149: वैशम्पायन उवाच इत्येवमुक्त्वा नृपतिं सर्वपापहरो हरः। उमापतिः पशुपतिर्यज्ञहा त्रिपुरार्दनः॥<br><br>10150: वामनैर्विकटैः कुब्जैरुच श्रवणदर्शनैः। वृतः पारिषदैर्पोरैर्नानाप्रहरणोद्यतैः॥<br><br>10151: त्र्यम्बको राजशार्दूलो भगनेत्रनिपातनः। उमासहायो भगवांस्तत्रैवान्तरधीयत॥<br><br>10152: जयद्रथोऽपि मन्दात्मा स्वमेव भवनं ययौ। पाण्डवाश्च वने तस्मिन् न्यवसन् काम्यके तथा॥<br><br>10153: जनमेजय उवाच एवं हृतायां कृष्णायां प्राप्य क्लेशमनुत्तमम्। अत ऊर्ध्वं नरव्याघ्राः किमकुर्वत पाण्डवाः॥<br><br>10154: वैशम्पायन उवाच एवं कृष्णां मोक्षयित्वा विनिर्जित्य जयद्रथम्। आसांचक्रे मुनिगणैर्धर्मराजो युधिष्ठिरः॥<br><br>10155: तेषां मध्ये महर्षीणां शृण्वतामनुशोचताम्। मार्कण्डेयमिदं वाक्यमब्रवीत् पाण्डुनन्दनः॥<br><br>10156: युधिष्ठिर उवाच भगवन् देवर्षीणां त्वं ख्यातो भूतभविष्यवित्। संशयं परिपृच्छामि छिन्धि मे हृदि संस्थितम्॥<br><br>10157: दुपदस्य सुता ह्येषा वेदिमध्यात् समुत्थिता। अयोनिजा महाभागा स्नुषा पाण्डोर्महात्मनः॥<br><br>10158: मन्ये कालश्च भगवान् दैवं च विधिनिर्मितम्। भवितव्यं च भूतानां यस्य नास्ति व्यतिक्रमः॥<br><br>10159: इमां हि पत्नीमस्माकं धर्मज्ञां धर्मचारिणीम्। संस्पृशेदीदृशो भावः शुचिं स्तैन्यमिवानृतम्॥<br><br>10160: न हि पापं कृतं किंचित् कर्म वा निन्दितं क्वचित् द्रौपद्या ब्राह्मणेष्वेव धर्मः सुचरितो महान्॥<br><br>10161: तां जहार बलाद् राजा मूढबुद्धिर्जयद्रथः। तस्याः संहरणात् पापः शिरसः केशपातनम्॥<br><br>10162: पराजयं च संग्रामे ससहायः समाप्तवान्। प्रत्याहृता तथास्माभिर्हत्वा तत् सैन्धवं बलम्॥<br><br>10163: तद् दारहरणं प्राप्तमस्माभिरवितर्कितम्। ज्ञातिभिर्विप्रवासश्च मिथ्याव्यवसितैरियम्॥<br><br>10164: अस्ति नूनं मया कश्चिदल्पभाग्यतरो नरः। भवता दृष्टपूर्वो वा श्रुतपूर्वोऽपि वा भवेत्॥<br><br>10165: मार्कण्डेय उवाच प्राप्तमप्रतिमं दुःखं रामेण भरतर्षभ। रक्षसा जानकी तस्य हृता भार्या बलीयसा॥<br><br>10166: आश्रमाद् राक्षसेन्द्रेण रावणेन दुरात्मना। मायामास्थाय तरसा हत्वा गृधं जटायुषम्॥<br><br>10167: प्रत्याजहार तां रामः सुग्रीवबलमाश्रितः। बद्ध्वा सेतुं समुद्रस्य दग्ध्वा लङ्कां शितैः शरैः॥<br><br>10168: युधिष्ठिर उवाच कस्मिन् रामः कुले जातः किंवीर्यः किम्पराक्रमः। रावणः कस्य पुत्रो वा किं वैरं तस्य तेन ह॥<br><br>10169: सर्वं सम्यगाख्यातुमर्हसि। श्रोतुमिच्छामि चरितं रामस्याक्लिष्टकर्मणः॥<br><br>10170: मार्कण्डेय उवाच अजो नामाभवद् राजा महानिक्ष्वाकुवंशजः। तस्य पुत्रो दशरथः शश्वतस्वाध्यायवाञ्छुचिः॥<br><br>10171: एतन्मे भगवन् अभवंस्तस्य चत्वारः पुत्रा धर्मार्थकोविदाः। रामलक्ष्मणशत्रुघ्ना भरतश्च महाबलः॥<br><br>10172: रामस्य माता कौसल्य कैकेयी भरतस्य तु। सुतौ लक्ष्मणशत्रुघ्नौ सुमित्रायाः परंतपौ॥<br><br>10173: विदेहराजो जनकः सीता तस्यात्मजा विभो। यां चकार स्वयं त्वष्टा रामस्य महिषीं प्रियाम्॥<br><br>10174: एतद् रामस्य ते जन्म सीतायाश्च प्रकीर्तितम्। रावणस्यापि ते जन्म व्याख्यास्यामि जनेश्वर। ॥<br><br>10175: पितामहो रावणस्य साक्षाद् देवः प्रजापतिः। स्वयम्भूः सर्वलोकानां प्रभुः स्रष्टा महातपाः॥<br><br>10176: पुलस्त्यो नाम तस्यासीन्मानसो दयितः सुतः। तस्य वैश्रवणो नाम गवि पुत्रोऽभवत् प्रभुः॥<br><br>10177: पितरं स समुत्सृज्य पितामहमुपस्थितः। तस्य कोपात् पिता राजन् ससर्जात्मानमात्मा॥<br><br>10178: स जज्ञे विश्रवा नाम तस्यात्मार्धेन वै द्विजः। प्रतीकाराय सक्रोधस्ततो वैश्रवणस्य वै॥<br><br>10179: पितामहस्तु प्रीतात्मा ददौ वैश्रवणस्य ह। अमरत्वं धनेशत्वं लोकपालत्वमेव च॥<br><br>10180: ईशानेन तथा सख्यं पुत्रं च नलकूबरम्। राजधानीनिवेशं च लङ्कां रक्षोगणान्विताम्॥<br><br>10181: विमानं पुष्पकं नाम कामगं च ददौ प्रभुः। यक्षाणामाधिपत्यं च राजराजत्वमेव च॥<br><br>10182: मार्कण्डेय उवाच पुलस्त्यस्य तु यः क्रोधादर्धदेहोऽभवन्मुनिः। विश्रवा नाम सक्रोधः स वैश्रवणमैक्षत॥<br><br>10183: बुबुधे तं तु सक्रोधं पितरं राक्षसेश्वरः। कुबेरस्तत्प्रसादार्थं यतते स्म सदा नृप॥<br><br>10184: स राजराजो लङ्कायां न्यवसन्नरवाहनः। राक्षसीः प्रददौ तिस्रः पितुर्वै परिचारिकाः॥<br><br>10185: ताः सदा तं महात्मानं संतोषयितुमुद्यताः। ऋषि भरतशार्दूल नृत्यगीतविशारदाः॥<br><br>10186: पुष्पोत्कटा च राका च मालिनी च विशाम्पते। अन्योन्यस्पर्धया राजन् श्रेयस्कामाः सुमध्यमाः॥<br><br>10187: स तासां भगवांस्तुष्टो महात्मा प्रददौ वरान्। लोकपालोपमान् पुत्रानेकैकस्या यथेप्सितान्॥<br><br>10188: पुष्पोत्कटायां जज्ञाते द्वौ पुत्रौ राक्षसेश्वरौ। कुम्भकर्णदशग्रीवौ बलेनाप्रतिमौ भुवि॥<br><br>10189: मालिनी जनयामास पुत्रमेकं विभीषणम्। राकायां मिथुनं जज्ञे खरः शूर्पणखा तथा॥<br><br>10190: विभीषणस्तु रूपेण सर्वेभ्योऽभ्यधिकोऽभवत्। स बभूव महाभागो धर्मगोप्ता क्रियारतिः॥<br><br>10191: दशग्रीवस्तु सर्वेषां श्रेष्ठो राक्षसपुङ्गवः। महोत्साहो महावीर्यो महासत्त्वपराक्रमः॥<br><br>10192: कुम्भकर्णो बलेनासीत् सर्वेभ्योऽभ्यधिको युधि। मायावी रणशौण्डश्च रौद्रश्च रजनीचरः॥<br><br>10193: खरो धनुषि विक्रान्तो ब्रह्मविट् पिशिताशनः। सिद्धविघ्नकरी चापि रौद्री शूर्पणाखा तथा॥<br><br>10194: सर्वे वेदविदः शूराः सर्वे सुचरितव्रताः। ऊषुः पित्रा सह रता गन्धमादनपर्वते॥<br><br>10195: ततो वैश्रवणं तत्र ददृशुर्नरवाहनम्। पित्रा सार्धं समासीनमृद्ध्या परमया युतम्॥<br><br>10196: जातामर्षास्ततस्ते तु तपसे धृतनिश्चयाः। ब्रह्माणं तोषयामासुघरिण तपसा तदा॥<br><br>10197: अतिष्ठदेकपादेन सहस्रं परिवत्सरान्। वायुभक्षो दशग्रीवः पञ्चाग्निः सुसमाहितः॥<br><br>10198: अध:शायी कुम्भकर्णो यताहारो यतव्रतः। विभीषणः शीर्णपर्णमेकमभ्यवहारयन्॥<br><br>10199: उपवासरतिर्धीमान् सदा जप्यपरायणः। तमेव कालमातिष्ठत् तीव्र तप उदारधीः॥<br><br>10200: खरः शूर्पणखा चैव तेषां वै तप्यतां तपः। परिचर्यां च रक्षां च चक्रतुर्हष्टमानसौ॥<br><br>10201: पूर्णे वर्षसहस्रे तु शिरश्छित्त्वा दशाननः। जुहोत्यग्नौ दुराधर्षस्तेनातुष्यज्जगत्प्रभुः॥<br><br>10202: ततो ब्रह्मा स्वयं गत्वा तपसस्तान् न्यवारयत्। प्रलोभ्य वरदानेन सर्वानेव पृथक् पृथक्॥<br><br>10203: ब्रह्मोवाच प्रीतोऽस्मि वो निवर्तध्वं वरान् वृणुत पुत्रकाः। यद् यदिष्टमृते त्वेकममरत्वं तथास्तु तत्॥<br><br>10204: यद् यदग्नौ हुतं सर्वं शिरस्ते महदीप्सया। तथैव तानि ते देहे भविष्यन्ति यथेप्सया॥<br><br>10205: वैरूप्यं च न ते देहे कामरूपधरस्तथा। भविष्यसि रणेऽरीणां विजेता न च संशयः॥<br><br>10206: रावण उवाच गन्धर्वदेवासुरतो यक्षराक्षसतस्तथा। सर्पकिन्नरभूतेभ्यो न मे भूयात् पराभवः॥<br><br>10207: ब्रह्मोवाच य एते कीर्तिताः सर्वे न तेभ्योऽस्ति भयं तव। ऋते मनुष्याद् भद्रं ते तथा तद् विहितं मया। ॥<br><br>10208: मार्कण्डेय उवाच एवमुक्तो दशग्रीवस्तुष्टः समभवत् तदा। अवमेने हि दुर्बुद्धिर्मनुष्यान् पुरुषादकः॥<br><br>10209: कुम्भकर्णमथोवाच तथैव प्रपितामहः। स वढे महतीं निद्रां तमसा चस्तचेतनः॥<br><br>10210: तथा भविष्यतीत्युक्त्वा विभीषणमुवाच ह। वरं वृष्णीष्व पुत्र त्वं प्रीतोऽस्मीति पुनः पुनः॥<br><br>10211: विभीषण उवाच परमापद्गतस्यापि नाधर्मे मे मतिर्भवेत्। अशिक्षितं च भगवन् ब्रह्मास्त्रं प्रतिभातु मे॥<br><br>10212: ब्रह्मोवाच यस्माद् राक्षसयोनौ ते जातस्यामित्रकर्शन्। नाधर्मे धीयते बुद्धिरमरत्वं ददानि ते॥<br><br>10213: मार्कण्डेय उवाच राक्षसस्तु वरं लब्ध्वा दशग्रीवो विशाम्पते। लङ्कायाश्च्यावयामास युधि जित्वा धनेश्वरम्॥<br><br>10214: हित्वा स भगवाँल्लङ्कामाविशद् गन्धमादनम्। गन्धर्वयक्षानुगतो रक्षःकिम्पुरुषैः सह॥<br><br>10215: विमानं पुष्पकं तस्य जहाराक्रम्य रावणः। शशाप तं वैश्रवणो न त्वामेतद् वहिष्यति॥<br><br>10216: यस्तु त्वां समरे हन्ता तमेवैतद् वहिष्यति। अवमन्य गुरुं मां च क्षिप्रं त्वं न भविष्यसि॥<br><br>10217: विभीषणस्तु धर्मात्मा सतां मार्गमनुस्मरन्। अन्वगच्छन्महाराज श्रिया परमया युतः॥<br><br>10218: तस्मै स भगवांस्तुष्टो भ्राता भ्रात्रे धनेश्वरः। सैनापत्यं ददौ धीमान् यक्षराक्षससेनयोः॥<br><br>10219: राक्षसाः पुरुषादाश्च पिशाचाश्च महाबलाः। सर्वे समेत्य राजानमभ्यषिञ्चन् दशाननम्॥<br><br>10220: दशग्रीवश्च दैत्यानां देवानां च बलोत्कटः। आक्रम्य रत्नान्यहरत् कामरूपी विहङ्गमः॥<br><br>10221: रावयामास लोकान् यत् तस्माद्रावण उच्यते। दशग्रीवः कामबलो देवानां भयमादधत्॥<br><br>10222: मार्कण्डेय उवाच ततो ब्रह्मर्षयः सर्वे सिद्धा देवर्षयस्तथा। हव्यवाहं पुरस्कृत्य ब्रह्माणं शरणं गताः॥<br><br>10223: अग्निरुवाच योऽसौ विश्रवसः पुत्रो दशग्रीवो महाबलः। अवध्यो वरदानेन कृतो भगवता पुरा॥<br><br>10224: स बाधते प्रजाः सर्वा विप्रकारैर्महाबलः। ततो नस्त्रातु भगवन् नान्यस्त्राता हि विद्यते॥<br><br>10225: ब्रह्मोवाच न स देवासुरैः शक्यो युद्धे जेतुं विभावसो। विहितं तत्र यत् कार्यमभितस्तस्य निग्रहः॥<br><br>10226: तदर्थमवतीर्णोऽसौ मन्नियोगाच्चतुर्भुजः। विष्णुः प्रहरतां श्रेष्ठः स तत् कर्म करिष्यति। ॥<br><br>10227: मार्कण्डेय उवाच पितामहस्ततस्तेषां संनिधौ शक्रमब्रवीत्। सर्वैर्दवगणैः सार्धं सम्भव त्वं महीतले॥<br><br>10228: विष्णोः सहायानृक्षीषु वानरीषु च सर्वशः। जनयध्वं सुतान् वीरान् कामरूपबलान्वितान्॥<br><br>10229: ततो भागानुभागेन देवगन्धर्वपन्नगाः। अवतर्तुं महीं सर्वे मन्त्रयामासुरञ्जसा॥<br><br>10230: तेषां समक्षं गन्धर्वी दुन्दुभी नाम नामतः। शशास वरदो देवो गच्छ कार्यार्थसिद्धये॥<br><br>10231: पितामहवचः श्रुत्वा गन्धर्वी दुन्दुभी ततः। मन्थरा मानुषे लोके कुब्जा समभवत् तदा॥<br><br>10232: शक्रप्रभृतयश्चैव सर्वे ते सुरसत्तमाः। वानरक्षवरस्त्रीषु जनयामासुरात्मजान्॥<br><br>10233: तेऽन्ववर्तन् पितृन् सर्वे यशसा च बलेन च। भेत्तारो गिरिशृङ्गाणां शालतालशिलायुधाः॥<br><br>10234: वलासंहननाः सर्वे सर्वे चौघबलास्तथा। कामवीर्यबलाश्चैव सर्वे युद्धविशारदाः॥<br><br>10235: वनौकसः॥<br><br>10236: नागायुतसमप्राणा वायुवेगसमा जवे। एवं विधाय तत् सर्वं भगवाँल्लोकभावनः। मन्थरां बोधयामास यद् यत् कार्यं यथा यथा॥<br><br>10237: सा तद्वचः समाज्ञाय तथा चक्रे मनोजवा। इतश्चेतश्च गच्छन्ती वैरसन्धुक्षणे रता॥<br><br>10238: युधिष्ठिर उवाच उक्तं भगवता जन्म रामादीनां पृथक् पृथक्। प्रस्थानकारणं ब्रह्मच्छ्रोतुमिच्छामि कथ्यताम्॥<br><br>10239: कथं दाशरथी वीरौ भ्रातरौ रामलक्ष्मणौ। सम्प्रस्थितौ वने ब्रह्मन् मैथिली च यशस्विनी॥<br><br>10240: मार्कण्डेय उवाच जातपुत्रो दशरथः प्रीतिमानभवनृप। क्रियारतिधर्मरतः सततं वृद्धसेविता॥<br><br>10241: क्रमेण चास्य ते पुत्रा व्यवर्धन्त महौजसः। वेदेषु सरहस्येषु धनुर्वेदेषु पारगाः॥<br><br>10242: चरितब्रह्मचर्यास्ते कृतदाराश्च पार्थिव। यदा तदा दशरथः प्रीतिमानभवत् सुखी॥<br><br>10243: ज्येष्ठो रामोऽभवत् तेषां रमयामास हि प्रजाः। मनोहरतया धीमान् पितुर्हदयनन्दनः॥<br><br>10244: ततः स राजा मतिमान् मत्वाऽऽत्मानं वयोऽधिकम्। मन्त्रयामास सचिवैधर्मज्ञैश्च पुरोहितैः॥<br><br>10245: अभिषेकाय रामस्य यौवराज्येन भारत। प्राप्तकालं च ते सर्वे मेनिरे मन्त्रिसत्तमाः॥<br><br>10246: लोहिताक्षं महाबाहुं मत्तमातङ्गगामिनम्। कम्बुग्रीवं महोरस्कं नीलकुञ्चितमूर्धजम्॥<br><br>10247: दीप्यमानं श्रिया वीरं शक्रादनवरं रणे। पारगं सर्वधर्माणां बृहस्पतिसमं मतौ॥<br><br>10248: सर्वानुरक्तप्रकृति सर्वविद्याविशारदम्। जितेन्द्रियममित्राणामपि दृष्टिमनोहरम्॥<br><br>10249: नियन्तारमसाधूनां गोप्तारं धर्मचारिणाम्। धृतिमन्तनाधृष्यं जेतारमपराजितम्॥<br><br>10250: पुत्रं राजा दशरथः कौसल्यानन्दवर्धनम्। संदृश्य परमां प्रीतिमगच्छत् कुरुनन्दन॥<br><br>10251: चिन्तयंश्च महातेजा गुणान् रामस्य वीर्यवान्। अभ्यभाषत भद्रं ते प्रीयमाणः पुरोहितम्॥<br><br>10252: अद्य पुष्यो निशि ब्रह्मन् पुण्यं योगमुपैष्यति। सम्भाराः सम्भियन्तां मे रामश्चोपनिमन्त्र्यताम्॥<br><br>10253: इति तद् राजवचनं प्रतिश्रुत्याथ मन्थरा। कैकेयीमभिगम्येदं काले वचनमब्रवीत्॥<br><br>10254: अद्य कैकेयि दौर्भाग्यं राज्ञा ते ख्यापितं महत्। आशीविषस्त्वां संक्रुद्धश्चण्डो दशतु दुर्भगे॥<br><br>10255: सुभगा खलु कौसल्या यस्याः पुत्रोऽभिषेक्ष्यते। कुतो हि तव सौभाग्यं यस्याः पुत्रो न राज्यभाक्। । १८। सा तद्वचनमाज्ञाय सर्वाभरणभूषिता। देवी विलग्नमध्येव बिभ्रती रूपमुत्तमम्॥<br><br>10256: विविक्ते पतिमासाद्य हसन्तीव शुचिस्मिता। प्रणयं व्यञ्जयन्तीव मधुरं वाक्यमब्रवीत्॥<br><br>10257: सत्यप्रतिज्ञ यन्मे त्वं काममेकं निसृष्टवान्। उपाकुरुष्व तद् राजस्तस्मान्मुच्यस्व संकटात्॥<br><br>10258: राजोवाच वरं ददानि ते हन्त तद् गृहाण यदिच्छसि। अबध्यो बध्यतां कोऽद्य बध्यः कोऽद्यविमुच्यताम्॥<br><br>10259: धनं ददानि कस्याद्य ह्रियतां कस्य वा पुनः। ब्राह्मणस्वादिहान्यत्र यत् किंचिद् वित्तमस्ति मे॥<br><br>10260: पृथिव्यां राजराजोऽस्मि चातुर्वर्ण्यस्य रक्षिता। यस्तेऽभिलषित: कामो ब्रूहि कल्याणि मा चिरम्॥<br><br>10261: सा तद्वचनमाज्ञाय परिगृहा नराधिपम्। आत्मनो बलमाज्ञाय तत एनमुवाच ह॥<br><br>10262: आभिषेचनिकं यत् ते रामार्थमुपकल्पिपतम्। भरतस्तदवाप्नोतु वनं गच्छतु राघवः॥<br><br>10263: स तद् राजा वचः श्रुत्वा विप्रियं दारुणोदयम्। दुःखार्तो भरतश्रेष्ठ न किंचिद् व्याजहार ह॥<br><br>10264: ततस्तथोक्तं पितरं रामो विज्ञाय वीर्यवान्। वनं प्रतस्थे धर्मात्मा राजा सत्यो भवत्विति॥<br><br>10265: तमन्वगच्छल्लक्ष्मीवान् धनुष्मॉल्लक्ष्मणस्तदा। सीता च भार्या भद्रं ते वैदेही जनकात्मजा॥<br><br>10266: ततो वनं गते रामे राजा दशरथस्तदा। समयुज्यत देहस्य कालपर्यायधर्मणा॥<br><br>10267: रामं तु गतमाज्ञाय राजानं च तथागतम्। आनाय्य भरतं देवी कैकेयी वाक्यमब्रवीत्॥<br><br>10268: गतो दशरथः स्वर्ग वनस्थौ रामलक्ष्मणौ। गृहाण राज्यं विपुलं क्षेमं निहतकण्टकम्॥<br><br>10269: तामुवाच स धर्मात्मा नृशंसं वत ते कृतम्। पतिं हत्वा कुलं चेदमुत्साद्य धनलुब्धया। ॥<br><br>10270: अयशः पातयित्वा मे मूर्ध्नि त्वं कुलपांसने। सकामा भव मे मातरित्युक्त्वा प्ररुरोद ह॥<br><br>10271: स चारित्रं विशोध्याथ सर्वप्रकृतिसंनिधौ। अन्वयाद् भ्रातरं रामं विनिवर्तनलालसः॥<br><br>10272: कौसल्यां च सुमित्रां च कैकेयीं च सुदुःखितः। अचे प्रस्थाप्य यानैः स शत्रुघ्नसहितो ययौ॥<br><br>10273: वसिष्ठवामदेवाभ्यां विप्रैश्चान्यैः सहस्रशः। पौरजानपदैः सार्धं रामानयनकाझया। ॥<br><br>10274: ददर्श चित्रकूटस्थं स रामं सहलक्ष्मणम्। तापसानामलंकारं धारयन्तं धनुर्धरम्॥<br><br>10275: विसर्जित: स रामेण पितुर्वचनकारिणा। नन्दिग्रामेऽकरोद् राज्यं पुरस्कृत्यास्य पादुके॥<br><br>10276: रामस्तु पुनराशङ्कय पौरजानपदागमम्। प्रविवेश महारण्यं शरभङ्गाश्रमं प्रति॥<br><br>10277: सत्कृत्य शरभङ्गं स दण्डकारण्यमाश्रितः। नदी गोदावरी रम्यामाश्रित्य न्यवसत् तदा॥<br><br>10278: वसतस्तस्य रामस्य ततः शूर्पणखाकृतम्। खरेणासीन्महद् वैरं जनस्थाननिवासिना॥<br><br>10279: रक्षार्थं तापसानां तु राघवो धर्मवत्सलः। चतुर्दश सहस्राणि जघान भुवि रक्षसाम्॥<br><br>10280: दूषणं च खरं चैव निहत्य सुमहाबलौ। चक्रे क्षेमं पुनर्धीमान् धर्मारण्यं स राघवः॥<br><br>10281: हतेषु तेषु रक्षःसु ततः शूर्पणखा पुनः। ययौ निकृत्तनासोष्ठी लङ्का भ्रातुर्निवेशनम्॥<br><br>10282: ततो रावणमभ्येत्य राक्षसी दुःखमूर्च्छिता। पपात पादयोर्धातुः संशुष्करुधिरानना॥<br><br>10283: तां तथा विकृतां दृष्ट्वा रावणः क्रोधमूर्च्छितः। उत्पपातासनात् क्रुद्धो दन्तैर्दन्तानुपस्पृशन्॥<br><br>10284: स्वानमात्यान् विसृज्याथ विविक्ते तामुवाच सः। केनास्येवं कृता भद्रे मामचिन्त्यावमन्य च॥<br><br>10285: कः शूलं तीक्ष्णमासाद्य सर्वगात्रैनिषेवते। कः शिरसस्यग्निमाघाय विश्वस्तः स्वपते सुखम्॥<br><br>10286: आशीविषं घोरतरं पादेन स्पृशतीह कः। सिंह केसरिणं कश्च दंष्ट्रायां स्पृश्य तिष्ठति॥<br><br>10287: इत्येवं ब्रुवतस्तस्य स्रोतोभ्यस्तेजसोऽचिषः। निश्चेरुर्दह्यतो रात्रौ वृक्षस्येव स्वरन्ध्रतः॥<br><br>10288: तस्य तत् सर्वमाचख्यौ भगिनी रामविक्रमम्। खरदूषणसंयुक्तं राक्षसानां पराभवम्॥<br><br>10289: स निश्चित्य ततः कृत्यं स्वसारमुपसान्त्व्य च। ऊर्ध्वमाचक्रमे राजा विधाय नगरे विधिम्॥<br><br>10290: त्रिकूटं समतिक्रम्य कालपर्वतमेव च। ददर्श मकरावासं गम्भीरोदं महोदधिम्॥<br><br>10291: तमतीत्याथ गोकर्णमभ्यगच्छद् दशाननः। दयितं स्थानमव्यचं शूलपाणेर्महात्मनः॥<br><br>10292: तत्राभ्यगच्छन्मारीचं पूर्वामात्यं दशाननः। पुरा समभयादेव तापस्यं समुपाश्रितम्॥<br><br>10293: मार्कण्डेय उवाच मारीचस्त्वथ सम्भ्रान्तो दृष्ट्वा रावणमागतम्। पूजयामास सत्कारैः फलमूलादिभिस्ततः॥<br><br>10294: विश्रान्तं चैनमासीनमन्वासीनः स राक्षसः। उवाच प्रश्रितं वाक्यं वाक्यज्ञो वाक्यकोविदम्॥<br><br>10295: न ते प्रकृतिमान् वर्ण: कच्चित् क्षेमं पुरे तव। कच्चित् प्रकृतयः सर्वा भजन्ते त्वां यथा पुरा॥<br><br>10296: किमिहागमने चापि कार्यं ते राक्षसेश्वर। कृतमित्येव तद् विद्धि यद्यपि स्यात् सुदुष्करम्॥<br><br>10297: शशंस रावणस्तस्मै तत् सर्वं रामचेष्टितम्। समासेनैव कार्याणि क्रोधामर्षसमन्वितः॥<br><br>10298: मारीचस्त्वब्रवीच्छ्रुत्वा समासनैव रावणम्। अलं ते राममासाद्य वीर्यज्ञो ह्यस्मि तस्य वै॥<br><br>10299: बाणवेगं हि कस्तस्य शक्तः सोढुं महात्मनः। प्रव्रज्यायां हि मे हेतुः स एव पुरुषर्षभः॥<br><br>10300: विनाशमुखमेतत् वे केनाख्यातं दुरात्मना। तमुवाचाथ सक्रोधो रावणः परिभर्स्यन्॥<br><br>10301: अकुर्वतोऽस्मद्वचनं स्यान्मृत्युरपि ते ध्रुवम्। मारीचश्चिन्तयामास विशिष्टान्मरणं वरम्॥<br><br>10302: अवश्यं मरणे प्राप्ते करिष्याम्यस्य यन्मतम्। ततस्तं प्रत्युवाचाथ मारीचो रक्षसां वरम्॥<br><br>10303: किं ते साह्यं मया कार्यं करिष्याम्यवशोऽपि तत्। तमब्रवीद् दशग्रीवो गच्छ सीतां प्रलोभय॥<br><br>10304: रत्नशृङ्गो मृगो भूत्वा रत्नचित्रतनूरूहः। ध्रुवं सीता समालक्ष्य त्वां रामं चोदयिष्यति॥<br><br>10305: अपक्रान्ते च काकुत्स्थे सीता वश्या भविष्यति। तामादायापनेष्यामि ततः स न भविष्यति॥<br><br>10306: भार्यावियोगाद् दुर्बुद्धिरेतत् साह्यं कुरुष्व मे। इत्येवमुक्तो मारीचः कृत्वोदकमथात्मनः॥<br><br>10307: रावणं पुरतो यान्तमन्वगच्छत् सुदुःखितः। ततस्तस्याश्रमं गत्वा रामस्थाक्लिष्टकर्मणः॥<br><br>10308: चक्रतुस्तद् तथा सर्वमुभौ यत् पूर्वमन्त्रितम्। रावणस्तु यतिर्भूत्वा मुण्डः कुण्डी त्रिदण्डधृक्॥<br><br>10309: मृगश्च भूत्वा मारीचस्तं देशमुपजग्मतुः। दर्शयामास मारीचो वैदेहीं मृगरूपधृक॥<br><br>10310: चोदयामास तस्यार्थे सा रामं विधिचोदिता। रामस्तस्याः प्रियं कुर्वन् धनुरादाय सत्वरः॥<br><br>10311: रक्षार्थे लक्ष्मणं न्यस्य प्रययौ मृगलिप्सया। स धन्वी बद्धतूणीरः खङ्गगोधाङ्गुलित्रवान्॥<br><br>10312: अन्वधावन्मृगं रामो रुद्रस्तारामृगं यथा। सोऽन्तर्हितः पुनस्तस्य दर्शनं राक्षसो व्रजन्॥<br><br>10313: चकर्ष महदध्वानं रामस्तं बुबुधे ततः। निशाचरं विदित्वा तं राघवः प्रतिभानवान्॥<br><br>10314: अमोघं शरमादाय जघान मृगरूपिणम्। स रामबाणाभिहतः कृत्वा रामस्वरं तदा। ॥<br><br>10315: हा सीते लक्ष्मणेत्येवं चुक्रोशार्तस्वरेण ह। शुश्राव तस्य वैदेही ततस्तां करुणां गिरम्॥<br><br>10316: सा प्राद्रवद् यतः शब्दस्तामुवाचाथ लक्ष्मणः। अलं ते शङ्कया भीरु को रामं प्रहरिष्यति॥<br><br>10317: मुहूर्ताद् द्रक्ष्यसे रामं भर्तारं त्वं शुचिस्मिते। इत्युक्ता सा प्ररुदती पर्यशङ्कत लक्ष्मणम्॥<br><br>10318: हता वै स्त्रीस्वभावेन शुक्लचारित्रभूषणा। सा तं परुषमारब्धा वक्तुं साध्वी पतिव्रता॥<br><br>10319: नैघ कामो भवेन्मूढ यं त्वं प्रार्थयसे हृदा। अप्यहं शस्त्रमादाय हन्यामात्मानमात्मना॥<br><br>10320: पतेयं गिरिशृङ्गाद वा विशेयं वा हुताशनम्। रामं भर्तारमुत्सृज्य न त्वहं त्वां कथंचन॥<br><br>10321: निहीनमुपतिष्ठेयं शार्दूली क्रोष्टुकं यथा। एतादृशं वचः श्रुत्वा लक्ष्मणः प्रियराघवः॥<br><br>10322: पिधाय को सद्वत्तः प्रस्थितो येन राघवः। स रामस्य पदं गृह्य प्रससार धनुर्धरः॥<br><br>10323: अवीक्षमाणो बिम्बोष्ठी प्रययौ लक्ष्मणस्तदा। एतस्मिन्नन्तरे रक्षो रावणः प्रत्यदृश्यत॥<br><br>10324: अभव्यो भव्यरूपेण भस्मच्छन्न इवानलः। यतिवेषप्रतिच्छन्नो जिहीर्षुस्तामनिन्दिताम्॥<br><br>10325: सा तमालक्ष्य सम्प्राप्तं धर्मज्ञा जनकात्मजा। निमन्त्रयामास तदा फलमूलाशनादिभिः॥<br><br>10326: अवमन्य ततः सर्वं स्वरूपं प्रत्यपद्यत। सान्त्वयामास वैदेहीमिति राक्षसपुङ्गवः॥<br><br>10327: सीते राक्षसराजोऽहं रावणो नाम विश्रुतः। मम लङ्का पुरी नाम्ना रम्या पारे महोदधेः॥<br><br>10328: तत्र त्वं नरनारीषु शोभिष्यसि मया सह। भार्या मे भव सुश्रोणि तापसं त्यज राघवम्॥<br><br>10329: एवमादीनि वाक्यानि श्रुत्वा तस्याथ जानकी। पिधाय की सुश्रोणी मैवमित्यब्रवीद् वचः॥<br><br>10330: प्रपतेद् द्यौः सनक्षत्रा पृथिवी शकलीभवेत्। शैत्यमग्निरियानाहं त्यजेयं रघुनन्दनम्॥<br><br>10331: कथं हि भिन्नकरटं पद्मिनं वनगोचरम्। उपस्थाय महानागं करेणुः सूकरं स्पृशेत्॥<br><br>10332: कथं हि पीत्वा माध्वीकं पीत्वा च मधुमाधवीम्। लोभं सौवीरके कुर्यान्नारी काचिदिति स्मरेत्॥<br><br>10333: इति सा तं समाभाष्य प्रविवेशाश्रमं ततः। क्रोधात् प्रस्फुरमाणौष्ठी विधुन्वाना करौ मुहुः॥<br><br>10334: तामभिद्रुत्य सुश्रोणी रावणः प्रत्यषेधयत्। भर्त्सयित्वा तु रूक्षेण स्वरेण गतचेतनाम्॥<br><br>10335: मूर्धजेषु निजग्राह ऊर्ध्वमाचक्रमे ततः। तां ददर्श ततो गृध्रो जटायुर्गिरिगोचरः। रुदतीं राम रामेति ह्रियमाणां तपस्विनीम्॥<br><br>10336: मार्कण्डेय उवाच सखा दशरथस्यासीज्जटायुरुणात्मजः। गृध्रराजो महावीरः सम्पातिर्यस्य सोदरः॥<br><br>10337: स ददर्श तदा सीतां रावणाङ्कगतां स्नुषाम्। सक्रोधोऽभ्यद्रवत् पक्षी रावणं राक्षसेश्वरम्॥<br><br>10338: अथैनमब्रवीद् गृध्रो मुञ्च मुञ्चेति मैथिलीम्। ध्रियमाणे मयि कथं हरिष्यसि निशाचर॥<br><br>10339: न हि मे मोक्ष्यसे जीवन् यदि नोत्सृजसे वधूम्। उक्त्वैवं राक्षसेन्द्रं तं चकर्त नखरै शम्॥<br><br>10340: पक्षतुण्डप्रहारैश्च शतशो जर्जरीकृतम्। चक्षार रुधिरं भूरि गिरिः प्रस्रवणैरिव॥<br><br>10341: स वध्यमानो गृध्रेण रामप्रियहितैषिणा। खङ्गमादाय चिच्छेद भुजौ तस्य पतत्रिणः॥<br><br>10342: निहत्य गृध्रराजं स भिन्नाभ्रशिखरोपमम्। ऊर्ध्वमाचक्रमे सीतां गृहीत्वाङ्केन राक्षसः॥<br><br>10343: यत्र यत्र तु वैदेही पश्यत्याश्रममण्डलम्। सरो वा सरितो वापि तत्र मुञ्चति भूषणम्॥<br><br>10344: सा ददर्श गिरिप्रस्थे पञ्च वानरपुङ्गवान्। तत्र वासो महद्दिव्यमुत्ससर्ज मनस्विनी॥<br><br>10345: तत् तेषां वानरेन्द्राणां पपात पवनोद्धतम्। मध्ये सुपीतं पञ्चानां विद्युन्मेघान्तरे यथा॥<br><br>10346: अचिरेणातिचक्राम खेचरः खे चरनिव। ददर्शाथ पुरीं रम्यां बहुद्वारा मनोरमाम्॥<br><br>10347: प्राकारवप्रसम्बाधां निर्मितां विश्वकर्मणा। प्रविवेश पुरी लङ्कां ससीतो राक्षसेश्वरः॥<br><br>10348: एवं हृतायां वैदेह्यां रामो हत्वा महामृगम्। निवृत्तो ददृशे धीमान् भ्रातरं लक्ष्मणं तथा॥<br><br>10349: कथमुत्सृज्य वैदेहीं वने राक्षससेविते। इति तं भ्रातरं दृष्ट्वा प्राप्तोऽसीति व्यगर्हयत्। १४॥<br><br>10350: मृगरूपधेरणाथ रक्षसा सोऽपकर्षणम्। भ्रातुरागमनं चैव चिन्तयन् पर्यतप्यत॥<br><br>10351: गर्हयन्नेव रामस्तु त्वरितस्तं समासदत्। अपि जीवति वैदेही नेति पश्यामि लक्ष्मणा॥<br><br>10352: तस्य तत् सर्वमाचख्यौ सीताया लक्ष्मणो वचः। यदुक्तवत्यसदृशं वैदेही पश्चिमं वचः॥<br><br>10353: दह्यमानेन तु हृदा रामोऽभ्यपतदाश्रमम्। स ददर्श तदा गृधं निहतं पर्वतोपमम्॥<br><br>10354: राक्षसं शङ्कमानस्तं विकृष्य बलवद् धनुः। अभ्यधावत काकुत्स्थस्ततस्तं सहलक्ष्मणः॥<br><br>10355: स तावुवाच तेजस्वी सहितौ रामलक्ष्मणौ। गृध्रराजोऽस्मि भद्रं वां सखा दशरथस्य वै॥<br><br>10356: तस्य तद् वचनं श्रुत्वा संगृह्य धनुषी शुभे। कोऽयं पितरमस्माकं नाम्नाऽऽहेत्यूचतुश्च तौ॥<br><br>10357: ततो ददृशतुस्तौ तं छिन्नपक्षद्वयं खगम्। तयोः शशंस गृध्रस्तु सीतार्थे रावणाद् वधम्॥<br><br>10358: अपृच्छद् राघवो गृधं रावण: कां दिशं गतः। तस्य गृध्रः शिरः कम्पैराचचक्षे ममार च॥<br><br>10359: दक्षिणामिति काकुत्स्थो विदित्वास्य तदिङ्गितम्। संस्कारं लम्भयामास सखायं पूजयन् पितुः॥<br><br>10360: ततो दृष्ट्वाऽऽश्रमपदं व्यपविद्धबृसीमठम्। विध्वस्तकलशं शून्यं गोमायुशतसंकुलम्॥<br><br>10361: दुःखशोकमाविष्टौ वैदेहीहरणार्दितौ। जग्मतुर्दण्डकारण्यं दक्षिणेन परंतपौ॥<br><br>10362: वने महति तस्मिंस्तु रामः सौमित्रिणा सह। ददर्श मृगयूथानि द्रवमाणानि सर्वशः॥<br><br>10363: शब्दं च घोरं सत्त्वानां दावाग्नेरिव वर्धतः। अपश्येतां मुहूर्ताच्च कबधं घोरदर्शनम्॥<br><br>10364: मेघपर्वतसंकाशं शालस्कन्धं महाभुजम्। उरोगतविशालाक्षं महोदरमहामुखम्॥<br><br>10365: यदृच्छयाथ तद् रक्षः करे जग्राह लक्ष्मणम्। विषादमगमत् सद्यः सौमित्रिरथ भारत॥<br><br>10366: स राममभिसम्प्रेक्ष्य कृष्यते येन तन्मुखम्। विषण्णश्चाब्रवीद् रामं पश्यावस्थामिमां मम॥<br><br>10367: हरणं चैव वैदेह्या मम चायमुपप्लवः। राज्यभ्रंशश्च भवतस्तातस्य मरणं तथा॥<br><br>10368: नाहं त्वां सह वैदेह्या समेतं कोसलागतम्। द्रक्ष्यामि पृथिवीराज्ये पितृपैतामहे स्थितम्॥<br><br>10369: द्रक्ष्यन्त्यार्यस्य धन्या ये कुशलाजशमीदलैः। अभिषिक्तस्य वदनं सोमं शान्तघनं यथा। ॥<br><br>10370: एवं बहुविधं धीमान् विललाप स लक्ष्मणः। तमुवाचाथ काकुत्स्थः सम्भ्रमेष्वप्यसम्भ्रमः॥<br><br>10371: मा विषीद नरव्याघ्र नैष कश्चिन्मयि स्थिते। छिन्थ्यस्य दक्षिणं बाहुं छिन्नः सव्यो मया भुजः॥<br><br>10372: इत्येवं वदता तस्य भुजो रामेण पातितः खड्नेन भृशतीक्ष्णेन निकृत्तस्तिलकाण्डवत्॥<br><br>10373: ततोऽस्य दक्षिणं बाहुं खङ्गेनाजनिवान् बली। सौमित्रिरपि सम्प्रेक्ष्य भ्रातरं राघवं स्थितम्॥<br><br>10374: पुनर्जघान पार्श्वे वै तद् रक्षो लक्ष्मणो भृशम्। गतासुरपतद् भूमौ कबन्धः सुमहांस्ततः॥<br><br>10375: तस्य देहाद् विनिःसृत्य पुरुषो दिव्यदर्शनः। ददृशे दिवमास्थाय दिवि सूर्य इव ज्वलन्॥<br><br>10376: पप्रच्छ रामस्तं वाग्मी कस्त्वं प्रब्रूहि पृच्छतः। कामया किमिदं चित्रमाश्चर्यं प्रतिभाति मे॥<br><br>10377: तस्याचचक्षे गन्धर्वो विश्वावसुरहं नृप। प्राप्तो ब्राह्मणशापेन योनि राक्षससेविताम्॥<br><br>10378: रावणेन हृता सीता राज्ञा लङ्काधिवासिना। सुग्रीवमभिगच्छस्व स ते साह्यं करिष्यति॥<br><br>10379: एषा पम्पा शिवजला हंसकारण्डवायुता। ऋष्यमूकस्य शैलस्य संनिकर्षे तटाकिनी॥<br><br>10380: वसते तत्र सुग्रीवश्चतुर्भिः सचिवैः सह। भ्राता वानरराजस्य वालिनो हेममालिनः॥<br><br>10381: तेन त्वं सह संगम्य दुःखमूलं निवेदय। समानशीलो भवतः साहाय्यं स करिष्यति॥<br><br>10382: एतावच्छक्यमस्माभिर्वक्तुं द्रष्टासि जानकीम्। ध्रुवं वानरराजस्य विदितो रावणालयः॥<br><br>10383: इत्युक्त्वान्तर्हितो दिव्यः पुरुषः सह महाप्रभः। विस्मयं जग्मतुश्चोभौ प्रवीरौ रामलक्ष्मणौ॥<br><br>10384: मार्कण्डेय उवाच ततोऽविदूरे नलिनी प्रभूतकमलोत्पलाम्। सीताहरणदुःखार्तः पम्पां रामः समासदत्॥<br><br>10385: मारुतेन सुशीतेन सुखेनामृतगन्धिना। सेव्यमानो वने तस्मिञ्जगाम मनसा प्रियाम्॥<br><br>10386: विललाप स राजेन्द्रस्तत्र कान्तामनुस्मरन्। कामबाणाभिसंतप्तः सौमित्रिस्तमथाब्रवीत्॥<br><br>10387: न त्वामेवंविधो भावः स्प्रष्टुमर्हति मानद। आत्मवन्तमिव व्याधिः पुरुषं वृद्धशीलिनम्॥<br><br>10388: प्रवृत्तिरुपलब्धा ते वैदेह्या रावणस्य च। तां त्वं पुरुषकारेण बुद्ध्या चैवोपपादय॥<br><br>10389: अभिगच्छाव सुग्रीवं शैलस्थं हरिपुङ्गवम्। मयि शिष्ये च भृत्ये च सहाये च समाश्वस॥<br><br>10390: एवं बहुविधैर्वाक्यैर्लक्ष्मणेन स राघवः। उक्तः प्रकृतिमापेदे कार्ये चानन्तरोऽभवत्॥<br><br>10391: निषेव्य वारि पम्पायास्तर्पयित्वा पितृनपि। प्रतस्थतुरुभौ वीरौ भ्रातरौ रामलक्ष्मणौ॥<br><br>10392: तावृष्यमूकमभ्येत्य बहुमूलफलद्रुमम्। गिर्यचे वानरान् पञ्च वीरौ ददृशतुस्तदा॥<br><br>10393: सुग्रीवः प्रेषयामास सचिवं वानरं तयोः। बुद्धिमन्तं हनूमन्तं हिमवन्तमिव स्थितम्॥<br><br>10394: तेन सम्भाध्य पूर्वं तौ सुग्रीवमभिजग्मतुः। सख्यं वानरराजेन चक्रे रामस्तदा नृप॥<br><br>10395: तद् वासो दर्शयामासुस्तस्य कार्ये निवेदिते। वानराणां तु यत् सीता ह्रियमाणा व्यपासृजत्॥<br><br>10396: तत् प्रत्ययकरं लस्वा सुग्रीवं प्लवगाधिपम्। पृथिव्यां वानरैश्वर्ये स्वयं रामोऽभ्यषेचयत्॥<br><br>10397: प्रतिजज्ञे च काकुत्स्थः समरे वालिनो वधम्। सुग्रीवश्चापि वैदेह्याः पुनरानयनं नृप॥<br><br>10398: इत्युक्त्वा समयं कृत्वा विश्वास्य च परस्परम्। अभ्येत्य सर्वे किष्किन्धा तस्थुर्युद्धाभिकाक्षिणः। । १५। सुग्रीवः प्राप्य किष्किन्धां ननादौघनिभस्वनः। नास्य तन्ममृषे वाली तारा तं प्रत्यषेधयत्॥<br><br>10399: यथा नदति सुग्रीवो बलवानेष वानरः। मन्ये चाश्रयवान् प्राप्तो न त्वं निष्क्रान्तुमर्हसि॥<br><br>10400: हेममाली ततो वाली तारां ताराधिपाननाम्। प्रोवाच वचनं वाग्मी तां वानरपतिः पतिः॥<br><br>10401: सर्वभूतरुतज्ञा त्वं पश्य बुद्ध्या समन्विता। केन चाश्रयवान् प्राप्तो ममैष भ्रातृगन्धिकः॥<br><br>10402: चिन्तयित्वा मुहूर्तं तु तारा ताराधिप्रभा। पतिमित्यब्रवीत् प्राज्ञा शृणु सर्वं कपीश्वर। ॥<br><br>10403: हृतदारो महासत्त्वो रामो दशरथात्मजः। तुल्यारिमित्रतां प्राप्तः सुग्रीवेण धनुर्धरः॥<br><br>10404: भ्राता चास्य महाबाहुः सौमित्रिरपराजितः। लक्ष्मणो नाम मेधावी स्थितः कार्यार्थसिद्धये॥<br><br>10405: मैन्दा द्विविदश्चापि हनूमांश्चानिलात्मजः। जाम्बवानृक्षराजश्च सुग्रीवसचिवाः स्थिताः॥<br><br>10406: सर्व एते महात्मानो बुद्धिमन्तो महाबलाः। अलं तव विनाशाय रामवीर्यबलाश्रयात्॥<br><br>10407: तस्यास्तदाक्षिप्य वचो हितमुक्तं कपीश्वरः। पर्यशङ्कत तामीर्षुः सुग्रीवगतमानसाम्॥<br><br>10408: तारां परुषमुक्त्वा तु निर्जगाम गुहामुखात्। स्थितं माल्यवतोऽभ्याशे सुग्रीवं सोऽभ्यभाषत॥<br><br>10409: असकृत् त्वं मया पूर्वं निर्जितो जीवितप्रियः। मुक्तो ज्ञातिरिति ज्ञात्वा का त्वरा मरणे पुनः॥<br><br>10410: इत्युक्तः प्राह सुग्रीवो भ्रातरं हेतुमद् वचः। प्राप्तकालममित्रघ्नो रामं सम्बोधयन्निव॥<br><br>10411: हतराज्यस्य में राजन् हृतदारस्य च त्वया। किं मे जीवितसामर्थ्यमिति विद्धि समागतम्॥<br><br>10412: एवमुक्त्वा बहुविधं ततस्तौ संनिपेततुः। समरे वालिसुग्रीवौ शालतालशिलायुधौ। ॥<br><br>10413: उभौ जघ्नतुरन्योन्यमुभौ भूमौ निपेततुः। उभौ ववल्गतुश्चित्रं मुष्टिभिश्च निजघ्नतुः॥<br><br>10414: उभौ रुधिरसंसिक्तौ नखदन्तपरिक्षतौ। शुशुभाते तदा वीरौ पुष्पिताविव किंशुकौ॥<br><br>10415: न विशेषस्तयोर्युद्धे यदा कश्चन् दृश्यते। सुग्रीवस्य तदा मालां हनुमान् कण्ठ आसजत्॥<br><br>10416: स मालया तदा वीरः शुशुभे कण्ठसक्तया। श्रीमानिव महाशैलो मलयो मेघमालया॥<br><br>10417: कृतचिह्नं तु सुग्रीवं रामो दृष्ट्वा महाधनुः। विचकर्ष धनुः श्रेष्ठं वालिमुद्दिश्य लक्ष्यवत्॥<br><br>10418: विस्फारस्तस्य धनुषो यन्त्रस्येव तदा बभौ। वितत्रास तदा वाली शरेणाभिहतोरसि॥<br><br>10419: स भिन्नहदयो वाली वक्राच्छोणितमुद्वमन्। ददर्शावस्थितं रामं ततः सौमित्रिणा सह॥<br><br>10420: गर्हयित्वा स काकुत्स्थं पपात भुवि मुर्छितः। तारा ददर्श तं भूमौ तारापतिसमौजसम्॥<br><br>10421: हते वालिनि सुग्रीवः किष्किन्धा प्रत्यपद्यता तां च तारापतिमुखीं तारां निपतितेश्वराम्॥<br><br>10422: रामस्तु चतुरो मासान् पृष्ठे माल्यवत: शुभे। निवासमकरोद् धीमान् सुग्रीवेणाभ्युपस्थितः॥<br><br>10423: रावणोऽपि पुरीं गत्वा लङ्कां कामबलात्कृतः। सीतां निवेशयामास भवने नन्दनोपमे॥<br><br>10424: अशोकवनिकाभ्याशे तापसाश्रमसंनिभे। भर्तृस्मरणतन्वङ्गी तापसीवेषधारिणी॥<br><br>10425: उपवासतप:शीला तत्रास पृथुलेक्षणा। उवास दुःखवसतिं फलमूलकृताशना॥<br><br>10426: दिदेश राक्षसीस्तत्र रक्षणे राक्षसाधिपः। सासिलशूलपरशुमुद्गरालातधारिणीः॥<br><br>10427: व्यक्षीं त्र्यक्षीं ललाटाक्षीं दीर्घजिह्वामजिबिकाम्। त्रिस्तनीमेकपादां च त्रिजटामेकलोचनाम्॥<br><br>10428: एताश्चान्याश्च दीप्ताक्ष्यः करभोत्कटमूर्द्धजाः। परिवार्यासते सीतां दिवारानमतन्द्रिताः॥<br><br>10429: तास्तु तामायतापाङ्गी पिशाच्यो दारुणस्वराः। तर्जयन्ति सदा रौद्राः परुषव्यञ्जनस्वराः॥<br><br>10430: खादाम पाटयामैनां तिलश: प्रविभज्य ताम्। येयं भर्तारमस्माकमवमन्येह जीवति॥<br><br>10431: इत्येवं परिभर्त्सन्तीस्त्रास्यमाना पुनः पुनः। भर्तृशोकसमाविष्टा निःश्वस्येदमुवाच ताः॥<br><br>10432: आर्याः खादत मां शीघ्रं न मे लोभोऽस्ति जीविते। विना तं पुण्डरीकाक्षं नीलकुञ्चितमूर्धजम्॥<br><br>10433: अप्येवाहं निराहारा जीवितप्रियवर्जिता। शोषयिष्यामि गात्राणि व्याली तालगता यथा॥<br><br>10434: न त्वन्यमभिगच्छेयं पुमांसं राघवादृते। इति जानीत सत्यं मे क्रियतां यदनन्तरम्॥<br><br>10435: तस्यास्तद् वचनं श्रुत्वा राक्षस्यस्ताः खरस्वनाः। आख्यातुं राक्षसेन्द्राय जग्मुस्तत् सर्वमादृताः॥<br><br>10436: गतासु तासु सर्वासु त्रिजटा नाम राक्षसी। सान्त्वयामास वैदेहीं धर्मज्ञा प्रियवादिनी॥<br><br>10437: सीते वक्ष्यामि ते किंचिद् विश्वासं कुरु मे सखि। भयं त्वं त्यज वामोरु शृणु चेदं वचो मम॥<br><br>10438: अविन्ध्यो नाम मेधावी वृद्धो राक्षसपुङ्गवः। स रामस्य हितान्वेषी त्वदर्थे हि स मावदत्॥<br><br>10439: सीता मद्वचनाद् वाच्या समाश्वास्य प्रसाद्य च। भर्ता ते कुशली रामो लक्ष्मणानुगतो बली॥<br><br>10440: सख्यं वानरराजेन शक्रप्रतिमतेजसा। कृतवान् राघवः श्रीमांस्त्वदर्थे च समुद्यतः॥<br><br>10441: मा च तेऽस्तु भयं भीरु रावणाल्लोकगहितात्। नलकूबरशापेन रक्षिता ह्यसि नन्दिनि॥<br><br>10442: शप्तो ह्येष पुरा पापो वधू रम्भां परामृशन्। न शक्नोत्यवशां नारीमुपैतुमजितेन्द्रियः॥<br><br>10443: क्षिप्रमेष्यति ते भर्ता सुग्रीवेणाभिरक्षितः। सौमित्रिसहितो धीमांस्त्वां चेतो मोक्षयिष्यति॥<br><br>10444: स्वप्ना हि सुमहाघोरा दृष्टा मेऽनिष्टदर्शनाः। विनाशायास्य दुर्बुद्धेः पौलस्त्यकुलघातिनः॥<br><br>10445: दारुणो ह्येष दुष्टात्मा क्षुद्रकर्मा निशाचरः। स्वभावाच्छीलदोषेण सर्वेषां भयवर्धनः॥<br><br>10446: स्पर्धते सर्वदेवैर्यः कालोपहतचेतनः। मया विनाशलिङ्गानि स्वप्ने दृष्टानि तस्य वै॥<br><br>10447: तैलाभिषिक्तो विकचो मज्जन् पङ्के दशाननः। असकृत् खरयुक्ते तु रथे नृत्यन्निव स्थितः॥<br><br>10448: कुम्भकर्णादयश्चेमे नग्नाः पतितमूर्धजाः। गच्छन्ति दक्षिणामाशां रक्तमाल्यानुलेपनाः॥<br><br>10449: श्वेतातपत्रः सोष्णीषः शुक्लमाल्यानुलेपनः। श्वेतपर्वतमारूढ एक एव विभीषणः॥<br><br>10450: सचिवाश्चास्य चत्वारः शुक्लमाल्यानुलेपनाः। श्वेतपर्वतमारूढा मोक्ष्यन्तेऽस्मान्महाभयात्॥<br><br>10451: रामस्यास्त्रेण पृथिवी परिक्षिप्ता ससागरा। यशसा पृथिवीं कृत्स्ना पूरयिष्यति ते पतिः॥<br><br>10452: अस्थिसंचयमारूढो भुञ्जानो मधुपायसम्। लक्ष्मणश्च मया दृष्टो दिधक्षुः सर्वतो दिशम्॥<br><br>10453: रुदती रुधिरार्द्राङ्गी व्याघ्रण परिरक्षिता। असकृत् त्वं मया दृष्टा गच्छन्ती दिशमुत्तराम्॥<br><br>10454: हर्षमेष्यसि वैदेहि क्षिप्रं भ; समन्विता। राघवेण सह भ्रात्रा सीते त्वमचिरादिव॥<br><br>10455: इत्येतन्मृगशावाक्षी तच्छ्रुत्वा त्रिजटावचः। बभूवाशावती बाला पुनर्भर्तृसमागमे॥<br><br>10456: यावदभ्यागता रौद्राः पिशाच्यस्ताः सुदारुणाः। ददृशुस्तां त्रिजटया सहासीनां यथा पुरा॥<br><br>10457: मार्कण्डेय उवाच ततस्तां भर्तृशोकार्ता दीनां मलिनवाससम्। मणिशेषाभ्यलङ्कारां रुदतीं च पतिव्रताम्॥<br><br>10458: राक्षसीभिरुपास्यन्ती समासीनां शिलातले। रावणः कामबाणातॊ ददर्शोपससर्प च॥<br><br>10459: देवदानवगन्धर्वयक्षकिम्पुरुषैर्युधि। अजितोऽशोकवनिकां ययौ कन्दर्पपीडितः॥<br><br>10460: दिव्याम्बरधरः श्रीमान् सुमृष्टमणिकुण्डलः। विचित्रमाल्यमुकुटो वसन्त इव मूर्तिमान्॥<br><br>10461: न कल्पवृक्षसदृशो यत्नादपि विभूषितः। श्मशानचैत्यगुमवद् भूषितोऽपि भयंकरः॥<br><br>10462: स तस्यास्तनुमध्यायाः समीपे रजनीचरः। ददृशे रोहिणीमेत्य शनैश्चर इव ग्रहः॥<br><br>10463: स तामामन्त्र्य सुश्रोणी पुष्पकेतुशराहतः। इदमित्यब्रवीद् वाक्यं त्रस्तां रोहीमिवाबलाम्॥<br><br>10464: सीते पर्याप्तमेतावत् कृतो भर्तुरनुग्रहः। प्रसादं कुरु तन्वङ्गि क्रियतां परिकर्म ते॥<br><br>10465: भजस्व मां वरारोहे महार्हाभरणाम्बरा। भव मे सर्वनारीणामुत्तमा वरवर्णिनी॥<br><br>10466: सन्ति मे देवकन्याश्च गन्धर्वाणां च योषितः। सन्ति दानवकन्याश्च दैत्यानां चापि योषितः॥<br><br>10467: चतुर्दश पिशाचानां कोट्यो मे वचने स्थिताः। द्विस्तावत् पुरुषादानां रक्षसां भीमकर्मणाम्॥<br><br>10468: ततो मे त्रिगुणा यक्षा ये मद्वचनकारिणः। केचिदेव धनाध्यक्षं भ्रातरं मे समाश्रिताः॥<br><br>10469: गन्धर्वाप्सरसो भद्रे मामापानगतं सदा। उपतिष्ठन्ति वामोरु यथैव भ्रातरं मम॥<br><br>10470: पुत्रोऽहमपि विप्रर्षेः साक्षाद् विश्रवसो मुनेः। पञ्चमो लोकपालानामिति मे प्रथितं यशः॥<br><br>10471: दिव्यानि भक्ष्यभोज्यानि पानानि विविधानि च। यथैव त्रिदशेशस्य तथैव मम भाविनि॥<br><br>10472: क्षीयतां दुष्कृतं कर्म वनवासकृतं तव। भार्या मे भव सुश्रोणि यथा मन्दोदरी तथा॥<br><br>10473: इत्युक्ता तेन वैदेही परिवृत्य शुभानना। तृणमन्तरतः कृत्वा तमुवाच निशाचरम्॥<br><br>10474: अशिवेनातिवामोरूरजलं नेत्रवारिणा। स्तनावपतितौ बाला संहतावभिवर्षती॥<br><br>10475: उवाच वाक्यं तं क्षुद्रं वैदेही पतिदेवता। असकृद् वदतो वाक्यमीदृशं राक्षसेश्वर॥<br><br>10476: विषादयुक्तमेतत् ते मया श्रुतमभाग्यया। तद् भद्रसुख भद्रं ते मानसं विनिवर्त्यताम्॥<br><br>10477: परदारासयलभ्या च सततं च पतिव्रता। न चैवोपयिकी भार्या मानुषी कृपणा तव॥<br><br>10478: विवशां धर्षयित्वा च कां त्वं प्रीतिमवाप्स्यसि। प्रजापतिसमो विप्रो ब्रह्मयोनिः पिता तव॥<br><br>10479: न च पालयसे धर्मं लोकपालसमः कथम्। भ्रातरं राजराजानं महेश्वरसखं प्रभुम्॥<br><br>10480: धनेश्वरं व्यपदिशन् कथं त्विह न लज्जसे। इत्युक्त्वा प्रारुदत् सीता कम्पयन्ती पयोधरौ॥<br><br>10481: शिरोधरां च तन्वङ्गी मुखं प्रच्छाद्य वाससा। तस्या रुदत्या भाविन्या दीर्धा वेणी सुसंयता॥<br><br>10482: ददृशे स्वसिता स्रिग्धा काली व्यालीव मूर्धनि। श्रुत्वा तद् रावणो वाक्यं सीतयोक्तं सुनिष्ठुरम्॥<br><br>10483: प्रत्याख्यातोऽपि दुर्मेधाः पुनरेवाब्रवीद् वचः। काममङ्गानि मे सीते दुनोतु मकरध्वजः॥<br><br>10484: न त्वामकामां सुश्रोणी समेष्ये चारुहासिनीम्। किं नु शक्यं मया कर्तुं यत् त्वमद्यापि मानुषम्॥<br><br>10485: आहारभूतमस्माकं राममेवानुरुध्यसे॥<br><br>10486: इत्युक्त्वा तामनिन्द्यागी स राक्षसमहेश्वरः। तत्रैवान्तर्हितो भूत्वा जगामाभिमतां दिशम्॥<br><br>10487: राक्षसीभिः परिवृता वैदेही शोककर्शिता। सेव्यमाना त्रिजटया तत्रैव न्यवसत् तदा। ॥<br><br>10488: मार्कण्डेय उवाच राघवः सहसौमित्रिः सुग्रीवेणाभिपालितः। वसन् माल्यवतः पृष्ठे ददृशे विमलं नभः॥<br><br>10489: स दृष्ट्वा विमले व्योम्नि निर्मलं शशलक्षणम्। ग्रहनक्षत्रताराभिरनुयातममित्रहा॥<br><br>10490: कुमुदोत्पलपद्मानां गन्धमादाय वायुना। महीधरस्थः शीतेन सहसा प्रतिबोधित: ॥<br><br>10491: प्रभाते लक्ष्मणं वीरमभ्यभाषत दुर्मनाः। सीतां संस्मृत्य धर्मात्मा रुद्धां राक्षसवेश्मनि॥<br><br>10492: गच्छ लक्ष्मण जानीहि किष्किन्धायां कपीश्वरम्। प्रमत्तं चाम्यधर्मेषु कृतघ्नं स्वार्थपण्डितम्॥<br><br>10493: योऽसौ कुलाधमो मूढो मया राज्येऽभिषेचितः। सर्ववानरगोपुच्छा यमृक्षाश्च भजन्ति वै॥<br><br>10494: यदर्थं निहतो वाली मया रघुकुलोद्वह। त्वया सह महाबाहो किष्किन्धोपवने तदा॥<br><br>10495: कृतघ्नं तमहं मन्ये वानरापसदं भुवि। यो मामेवंगतो मूढो न जानीतेऽद्य लक्ष्मण॥<br><br>10496: असौ मन्ये न जानीते समयप्रतिपालनम्। कृतोपकारं मा नूनमवमन्याल्पया धिया। ॥<br><br>10497: यदि तावदनुयुक्तः शेते कामसुखात्मकः। नेतव्यो वालिमार्गेण सर्वभूतगति त्वया। ॥<br><br>10498: अथापि घटतेऽस्माकमर्थे वानरपुङ्गवः। तमादायैव काकुत्स्थ त्वरावान् भव मा चिरम्॥<br><br>10499: इत्युक्तो लक्ष्मणो भ्रात्रा गुरुवाक्यहिते रतः। प्रतस्थे रुचिरं गृह्य समार्गणगुणं धनुः॥<br><br>10500: किष्किन्धाद्वारमासाद्य प्रविवेशानिवारितः। सक्रोध इति तं मत्वा राजा प्रत्युद्ययौ हरिः॥<br><br>10501: तं सदारो विनीतात्मा सुग्रीवः प्लवगाधिपः। पूजया प्रतिजग्राह प्रीयमाणस्तदर्हया॥<br><br>10502: तमब्रवीद् रामवचः सौमित्रिरकुतोभयः। सर्वमशेषेण श्रुत्वा प्रह्वः कृताञ्जलिः॥<br><br>10503: सभृत्यदारो राजेन्द्र सुग्रीवो वानराधिपः। इदमाह वचः प्रीतो लक्ष्मणं नरकुञ्जरम्॥<br><br>10504: स तत् नास्मि लक्ष्मण दुर्मेधा नाकृतज्ञो न निघृणः। श्रूयतां यः प्रयत्नो मे सीतापर्येषणे कृतः॥<br><br>10505: दिशः प्रस्थापिताः सर्वे विनीता हरयो मया। सर्वेषां च कृतः कालो मासेनागमनं पुनः॥<br><br>10506: वैरियं सवना साद्रिः सपुरा सागराम्बरा। विचेतव्या मही वीर सचमनगराकरा॥<br><br>10507: स मासः पञ्चरात्रेण पूर्णो भवितुमर्हति। ततः श्रोष्यसि रामेण सहितः सुमहत् प्रियम्॥<br><br>10508: इत्युक्तो लक्ष्मणस्तेन वानरेन्द्रेण धीमता। त्यक्त्वा रोषमदीनात्मा सुग्रीवं प्रत्यपूजयत्॥<br><br>10509: स रामं सहसुग्रीवो माल्यवत्पृष्ठमास्थितम्। अभिगम्योदयं तस्य कार्यस्य प्रत्यवेदयत्॥<br><br>10510: इत्येवं वानरेन्द्रास्ते समाजग्मुः सहस्रशः। दिशस्तिस्रो विचित्याथ न तु ये दक्षिणां गताः॥<br><br>10511: आचख्युस्तत्र रामाय महीं सागरमेखलाम्। विचितां न तु वैदेह्या दर्शनं रावणस्य वा॥<br><br>10512: गतास्तु दक्षिणामाशां ये वै वानरपुङ्गवाः। आशावांस्तेषु काकुत्स्थः प्राणानार्तोऽभ्यधारयत्॥<br><br>10513: द्विमासोपरमे काले व्यतीते प्लवगास्ततः। सुग्रीवमभिगम्येदं त्वरिता वाक्यमब्रुवन्॥<br><br>10514: रक्षितं वालिना यत् तत् स्फीतं मधुबनं महत्। त्वया च प्लवगश्रेष्ठ तद् भुङ्क्ते पवनात्मजः॥<br><br>10515: वालिपुत्रोऽङ्गदश्चैव ये चान्ये प्लवगर्षभाः। विचेतुं दक्षिणामाशां राजन् प्रस्थापितास्त्वया॥<br><br>10516: तेषामपनयं श्रुत्वा मेने स कृतकृत्यताम्। कृतार्थानां हि भृत्यानामेतद् भवति चेष्टितम्॥<br><br>10517: स तद् रामाय मेधावी शशंस प्लवगर्षभः। रामश्चाप्यनुमानेन मेने दृष्टां तु मैथिलीम्॥<br><br>10518: हनुमत्प्रमुखाश्चापि विश्रान्तास्ते प्लवङ्गमाः। अभिजग्मुर्हरीन्द्रं तं रामलक्ष्मणसंनिधौ॥<br><br>10519: गतिं च मुखवर्णं च दृष्ट्वा रामो हनूमतः। अगमत् प्रत्यय भूयो दृष्टा सीतेति भारत। ॥<br><br>10520: हनुमत्प्रमुखास्ते तु वानराः पूर्णमानसाः। प्रणेतुर्विधिवद् रामं सुग्रीवं लक्ष्मणं तथा॥<br><br>10521: तानुवाचानतान् रामः प्रगृह्य सशरं धनुः। अपि मां जीवयिष्यध्वमपि वः कृतकृत्यता॥<br><br>10522: अपि राज्यमयोध्यायां कारयिष्याम्यहं पुनः। निहत्य समरे शत्रूनाहत्य जनकात्मजाम्॥<br><br>10523: अमोक्षयित्वा वैदेहीमहत्वा च रणे रिपून्। हृतदारोऽवधूतश्च नाहं जीवितुमुत्सहे॥<br><br>10524: इत्युक्तवचनं रामं प्रत्युवाचानिलात्मजः। प्रियमाख्यामि ते राम दृष्टा सा जानकी मया॥<br><br>10525: विचित्य दक्षिणामाशां सपर्वतवनाकराम्। श्रान्ताः काले व्यतीते स्म दृष्टवन्तो महागुहाम्॥<br><br>10526: प्रविशामो वयं तां तु बहुयोजनमायताम्। सान्धकारां सुविपिनां गहनां कीटसेविताम्॥<br><br>10527: गत्वा सुमहदध्वानमादित्यस्य प्रभां ततः। दृष्टवन्तः स्म तत्रैव भवनं दिव्यमन्तरा॥<br><br>10528: मयस्य किल दैत्यस्य तदासीद् वेश्म राघव। तत्र प्रभावती नाम तपोऽतप्यत तापसी॥<br><br>10529: तया दत्तानि भोज्यानि पानानि विविधानि च। भुक्त्वा लब्धबलाः सन्तस्तयोक्तेन पथा ततः॥<br><br>10530: निर्याय तस्मादुद्देशात् पश्यामो लवणाम्भसः। समीपे सह्यमलयौ दर्दुरं च महागिरिम्॥<br><br>10531: ततो मलयमारुह्य पश्यन्तो वरुणालयम्। विषण्णा व्यथिताः खिन्ना निराशा निराशा जीविते भृशम्॥<br><br>10532: अनेकशतविस्तीर्णं योजनानां महोदधिम्। निमिनक्रझपा । सं चिन्तयन्तः सुदुःखिताः॥<br><br>10533: तत्रानशनसंकल्पं कृत्वाऽऽसीना वयं तदा। ततः कथान्ते गृध्रस्य जटायोरभवत् कथा॥<br><br>10534: ततः पर्वतशृङ्गाभं घोररूपं भयावहम्। पक्षिणं दृष्टवन्तः स्म वैनतेयमिवापरम्॥<br><br>10535: सोऽस्मानतळयद् भोक्तुमथाभ्येत्य वचोऽब्रवीत्। भोः क एष मम भ्रातुर्जटायोः कुरुते कथाम्॥<br><br>10536: सम्पातिर्नाम तस्याहं ज्येष्ठो भ्राता खगाधिपः। अन्योन्यस्पर्धयारूढावावामादित्यसत्पदम्॥<br><br>10537: ततो दग्धाविमौ पक्षौ न दग्धौ तु जटायुषः। तदा मे चिरदृष्टः स भ्राता गृध्रपतिः प्रियः॥<br><br>10538: निर्दग्धपक्षः पतितो ह्यहमस्मिन् महागिरौ। तस्यैवं वदतोऽस्माभिर्हतो भ्राता निवेदितः॥<br><br>10539: व्यसनं भवतश्चेदं संक्षेपाद् वै निवेदितम्। स सम्पातिस्तदा राजञ्छ्रुत्वा सुमहदप्रियम्॥<br><br>10540: विषण्णचेताः पप्रच्छ पुनरस्मानरिंदम। कः स रामः कथं सीता जटायुश्च कथं हतः॥<br><br>10541: इच्छामि सर्वमेवैतच्छ्रोतुं प्लवगसत्तमाः। तस्याहं सर्वमेवैतद् भवतो व्यसनागमम्॥<br><br>10542: प्रायोपवेशने चैव हेतुं विस्तरशोऽब्रुवम्। सोऽस्मानुत्थापयामास वाक्येनानेन पक्षिराट्॥<br><br>10543: रावणो विदितो मह्यं लङ्का चास्य महापुरी। दृष्टा पारे समुद्रस्य त्रिकूटगिरिकन्दरे॥<br><br>10544: भवित्री तत्र वैदेही न मेऽस्त्यत्र विचारणा। इति तस्य वचः श्रुत्वा वयमुत्थाय सत्वराः॥<br><br>10545: सागरक्रमणे मन्त्रं मन्त्रयामः परंतप। नाध्यवास्यद् यदा कश्चित् सागरस्य विलङ्घनम्॥<br><br>10546: ततः पितरमाविश्य पुप्लवेऽहं महार्णवम्। शतयोजनविस्तीर्णं निहत्य जलराक्षसीम्॥<br><br>10547: तत्र सीता मया दृष्टा रावणान्तःपुरे सती। उपवासतप:शीला भर्तृदर्शनलालसा॥<br><br>10548: जटिला मलदिग्धाङ्गी कृशा दीना तपस्विनी। निमित्तैस्तामहं सीतामुपलभ्य पृथग्विधैः॥<br><br>10549: उपसृत्याब्रुवं चार्यामभिगम्य रहोगताम्। सीते रामस्य दूतोऽहं वानरो मारुतात्मजः॥<br><br>10550: त्वदर्शनमभिप्रेप्सुरिह प्राप्तो विहायसा। राजपुत्रौ कुशलिनौ भ्रातरौ रामलक्ष्मणौ॥<br><br>10551: सर्वशाखामृगेन्द्रेण सुग्रीवेणाभिपालितौ। कुशलं त्वाब्रवीद् रामः सीते सौमित्रिणा सह॥<br><br>10552: सखिभावाच्च सुग्रीवः कुशलं त्वानुपृच्छति। क्षिप्रमेष्यति ते भर्ता सर्वशाखामृगैः सह॥<br><br>10553: प्रत्ययं कुरु मे देवि वानरोऽस्मि न राक्षसः। मुहूर्तमिव च ध्यात्वा सीता मां प्रत्युवाच ह॥<br><br>10554: अवैमि त्वां हनूमन्तमविन्ध्यवचनादहम्। अविन्ध्यो हि महाबाहो राक्षसो वृद्धसम्मतः॥<br><br>10555: कथितस्तेन सुग्रीवस्त्वद्विधैः सचिवैर्वृतः। गम्यतामिति चोक्त्वा मां सीता प्रादादिमं मणिम्॥<br><br>10556: धारिता येन वैदेही कालमेतमनिन्दिता। प्रत्ययार्थं कथां चेमां कथयामास जानकी॥<br><br>10557: क्षिप्तामिषीका काकाय चित्रकूटे महागिरौ। भवता पुरुषव्याघ्र प्रत्यभिज्ञानकारणात्॥<br><br>10558: ग्राहयित्वाहमात्मानं ततो दग्ध्वा च तां पुरीम्। सम्प्राप्त इति तं रामः प्रियवादिनमार्चयत्॥<br><br>10559: मार्कण्डेय उवाच ततस्तत्रैव रामस्य समासीनस्य तैः सह। समाजग्मुः कपिश्रेष्ठाः सुग्रीववचनात् तदा। ॥<br><br>10560: वृतः कोटिसहस्रेण वानराणां तरस्विनाम्। श्वशुरो वालिनः श्रीमान् सुषेणो राममभ्ययात्॥<br><br>10561: कोटीशतवृतो वापि गजो गवय एव च। वानरेन्द्रौ महावी? पृथक् पृथगदृश्यताम्॥<br><br>10562: षष्टिकोटिसहरू णि प्रकर्षन् प्रत्यदृश्यत। गोलाङ्गलो महाराज गवाक्षो भीमदर्शनः॥<br><br>10563: गन्धमादनवासी तु प्रथितो गन्धमादनः। कोटीशतसहस्राणि हरीणां समकर्षत॥<br><br>10564: पनसो नाम मेधावी वानरः सुमहाबलः। कोटीर्दश द्वादश च त्रिंशत् पञ्च प्रकर्षति॥<br><br>10565: श्रीमान् दधिमुखोनाम हरिवृद्धोऽतिवीर्यवान्। प्रचकर्ष महासैन्यं हरीणां भीमतेजसाम्॥<br><br>10566: कृष्णानां मुखपुण्ड्राणामृक्षाणां भीमकर्मणाम्। कोटीशतसहस्रेण जाम्बवान् प्रत्यदृष्यत॥<br><br>10567: एते चान्ये च बहवो हरियूथपयूथपाः। असंख्येया महाराज समीयू रामकारणात्॥<br><br>10568: गिरिकूटनिभाङ्गानां सिंहानामिव गर्जताम्। श्रूयते तुमुलः शब्दस्तत्र तत्र प्रधावताम्॥<br><br>10569: गिरिकूटनिभाः केचित् केचिन्महिषसंनिभाः। शरदभ्रप्रतीकाशा: केचिद्धिङ्गलकाननाः॥<br><br>10570: उत्पतन्तः पतन्तश्च प्लवमानाश्च वानराः। उद्धन्वन्तोऽपरे रेणून् समाजग्मुः समन्ततः॥<br><br>10571: स वानरमहासैन्यः पूर्णसागरसंनिभः। निवेशमकरोत् तत्र सुग्रीवानुमते तदा॥<br><br>10572: ततस्तेषु हरीन्द्रेषु समावृत्तेषु सर्वशः। तिथौ प्रशस्ते नक्षत्रे मुहूर्ते चाभिपूजिते॥<br><br>10573: तेन व्यूढेन सैन्येन लोकानुद्वर्तयन्निव। प्रययौ राघवः श्रीमान् सुग्रीवसहितस्तदा॥<br><br>10574: मुखमासीत् तु सैन्यस्य हनूमान् मारुतात्मजः। जघनं पालयामास सौमित्रितरकुतोभयः॥<br><br>10575: बद्धगोधाङ्गुलित्राणौ राघवौ तत्र जग्मतुः। वृतौ हरिमहामात्रैश्चन्द्रसूर्यौ ग्रहैरिव॥<br><br>10576: प्रबभौ हरिसैन्यं तत् सालतालशिलायुधम्। सुमहच्छालिभवनं यता सूर्योदयं प्रति॥<br><br>10577: नलनीलाङ्गदक्राथमैन्दद्विविदपालिता। ययौ सुमहती सेना राघवस्यार्थसिद्धये। ॥<br><br>10578: विविधेषु प्रशस्तेषु बहुमूलफलेषु च। प्रभूतमधुमूलेषु वारिमत्सु शिवेषु च॥<br><br>10579: निवसन्ती निराबाधा तथैव गिरिसानुषु। उपायाद्धरिसेना सा क्षारोदमथ सागरम्॥<br><br>10580: द्वितीयसागरनिभं तद् बलं बहुलध्वजम्। वेलावनं समासाद्य निवासमकरोत् तदा॥<br><br>10581: ततो दाशरथिः श्रीमान् सुग्रीवं प्रत्यभाषत। मध्ये वानरमुख्यानां प्राप्तकालमिदं वचः॥<br><br>10582: उपायः को नु भवतां मतः सागरलडने। इयं हि महती सेना सागरचातिदुस्तरः॥<br><br>10583: तत्रान्ये व्याहरन्ति स्म वानरा बहुमानिनः। समर्था लङ्घने सिन्धोर्न तु तत् कृत्स्नकारकम्॥<br><br>10584: केचिन्नौभिर्व्यवस्यन्ति केचिच्च विविधैः प्लवैः। नेति रामस्तु तान् सर्वान् सान्त्वयन् प्रत्यभाषत॥<br><br>10585: शतयोजनविस्तारं न शक्ताः सर्ववानराः। क्रान्तुं तोयनिधिं वीरा नैषा वो नैष्ठिकी मतिः॥<br><br>10586: नावो न सन्ति सेनाया बयस्तारयितुं तथा। वणिजामुपघातं च कथमस्मद्विधश्चरेत्॥<br><br>10587: विस्तीर्णं चैव नः सैन्यं हन्याच्छिद्रेण वै परः। प्लवोडुपप्रतारश्च नैवात्र मम रोचते॥<br><br>10588: अहं त्विमं जलनिधि समारप्स्याम्युपायतः। प्रतिशेष्याम्युपवसन् दर्षयिष्यति मां ततः॥<br><br>10589: न चेद् दर्शयिता मार्ग धक्ष्याम्येनमहं ततः। महास्त्रैरप्रतिहतैरत्यग्निपवनोज्ज्वलैः॥<br><br>10590: इत्यक्तुवा सह सौमित्रिरुपस्पृश्याथ राघवः। प्रतिशिश्ये जलनिधिं विधिवत् कुशसंस्तरे॥<br><br>10591: सागरस्तु ततः स्वप्ने दर्शयामास राघवम्। देवो नदनदीभर्ता श्रीमान् यादोगणैर्वृतः॥<br><br>10592: कौसल्यामातरित्येवमाभाष्य मधुरं वचः। इदमित्याह रत्नानामाकरैः शतशो वृतः॥<br><br>10593: ब्रूहि किं ते करोम्यत्र साहाय्यं पुरुषर्षभ। ऐक्ष्वाको ह्यस्मि ते ज्ञातिरिति रामस्तमब्रवीत्॥<br><br>10594: मार्गमिच्छामि सैन्यस्य दत्तं नदनदीपते। येन गत्वा दशग्रीवं हन्यां पौलस्त्यपांसनम्॥<br><br>10595: यद्येवं याचतो मार्ग न प्रदास्यति मे भवान्। शरैस्त्वां शोषयिष्यामि दिव्यास्त्रप्रतिमन्त्रितैः॥<br><br>10596: इत्येवं ब्रुवतः श्रुत्वा रामस्य वरुणालयः। उवाच व्यथितो वाक्यमिति बद्धाञ्जलिः स्थितः॥<br><br>10597: नेच्छामि प्रतिघातं ते नास्मि विघ्नकरस्तव। शृणु चेदं वचो राम श्रुत्वा कर्तव्यमाचर॥<br><br>10598: यदि दास्यामि ते मार्गं सैन्यस्य व्रजतोऽऽज्ञया। अन्ये व्याज्ञापयिष्यन्ति मामेवं धनुषो बलात्॥<br><br>10599: अस्ति त्वत्र नलो नाम वानरः शिल्पिसम्मतः। त्वष्टुर्देवस्य तनयो बलवान् विश्वकर्मणः॥<br><br>10600: स यत् काष्ठं तृणं वापि शिलां वा क्षेप्स्यते मयि। सर्वं तद् धारयिष्याभि स ते सेतुर्भविष्यति॥<br><br>10601: इत्युक्त्वान्तहिते तस्मिन् रामो नलमुवाच ह। कुरु सेतुं समुद्रे त्वं शक्तो ह्यसि मतो मम॥<br><br>10602: तेनोपायेन काकुत्स्थः सेतुबन्धमकारयत्। दशयोजनविस्तारमायतं शतयोजनम्॥<br><br>10603: नलसेतुरिति ख्यातो योऽद्यापि प्रथितो भुवि। रामस्याज्ञां पुरस्कृत्य निर्यातो गिरिसंनिभः॥<br><br>10604: तत्रस्थं स तु धर्मात्मा सभागच्छद् विभीषणः। भ्राता वै राक्षसेन्द्रस्य चतुर्भिः सचिवैः सह॥<br><br>10605: प्रतिजग्राह रामस्तं स्वागतेन महामनाः। सुग्रीवस्य तु शङ्काभूत् प्रणिधिः स्यादिति स्म ह॥<br><br>10606: राघवः सत्यचेष्टाभिः सम्यक् च चरितेङ्गितैः। यदा तत्त्वेन तुष्टोऽभूत् तत एनमपूजयत्॥<br><br>10607: सर्वराक्षसराज्ये चाप्यभ्यषिञ्चद् विभीषणम्। चक्रे च मन्त्रसचिवं सुहृदं लक्ष्मणस्य च॥<br><br>10608: विभीषणमते चैव सोऽत्यकामन्महार्णवम्। ससैन्यः सेतुना तेन मासेनैव नराधिप॥<br><br>10609: ततो गत्वा समासाद्य लङ्कोद्यानान्यनेकशः। भेदयामास कपिभिर्महान्ति च बहूनि च॥<br><br>10610: ततस्तौ रावणामात्यौ मन्त्रिणौ शुकसारणौ। चरौ वानररूपेण तौ जग्राह विभीषणः॥<br><br>10611: प्रतिपन्नौ यदा रूपं राक्षसं तौ निशाचरौ। दर्शयित्वा ततः सैन्यं रामः पश्चादवासृजत्॥<br><br>10612: निवेश्योपवने सैन्यं तत् पुरः प्राज्ञवानरम्। प्रेषयामास दौत्येन रावणस्य ततोऽङ्गदम्॥<br><br>10613: मार्कण्डेय उवाच प्रभूतान्नोदके तस्मिन् बहुमूलफले वने। सेनां निवेश्य काकुत्स्थो विधिवत् पर्यरक्षत॥<br><br>10614: रावणः संविधं चक्रे लङ्कायां शास्त्रनिर्मिताम्। प्रकृत्यैव दुराधर्षा दृढप्राकारतोरणा॥<br><br>10615: अगाधतोयाः परिखा मीननक्रसमाकुलाः। बभूवुः सप्त दुर्धर्षाः खादिरैः शङ्कुभिश्चिताः॥<br><br>10616: कपाटयन्त्रदुर्धर्षा बभूवुः सहुडोपलाः। साशीविषघटायोधाः ससर्जरसपांसवः॥<br><br>10617: मुसलालातनाराचतोमरासिपरश्वधैः। अन्विताश्च शतघ्नीभिः समधूच्छिष्टमुद्गराः॥<br><br>10618: पुरद्वारेषु सर्वेषु गुल्म: स्थावरजङ्गमाः। बभूवुः पत्तिबहुलाः प्रभूतगजवाजिनः॥<br><br>10619: अगदस्त्वथ लङ्काया द्वारदेशमुपागतः। विदितो राक्षसेन्द्रस्य प्रविवेश गतव्यथः॥<br><br>10620: मध्ये राक्षसकोटीनां बह्वीनां सुमहाबलः। शुशुभे मेघमालाभिरादित्य इव संवृतः॥<br><br>10621: स समासाद्य पौलस्त्यममात्यैरभिसंवृतम्। रामसंदेशमामन्त्र्य वाग्मी वक्तुं प्रचक्रमे॥<br><br>10622: आह त्वां राघवो राजन् कोसलेन्द्रो महायशाः। प्राप्तकालमिदं वाक्यं तदादत्स्व कुरुष्व च॥<br><br>10623: अकृतात्मानमासाद्य राजानमनये रतम्। विनश्यन्त्यनयाविष्टा देशाश्च नगराणि च॥<br><br>10624: त्वयैकेनापराद्धं मे सीतामाहरता बलात्। वधायानपराद्धानामन्येषां तद् भविष्यति॥<br><br>10625: ये त्वया बलदर्पाभ्यामाविष्टेन वनेचराः। ऋषयो हिंसिताः पूर्वं देवाश्चाप्यवमानिताः॥<br><br>10626: राजर्षयश्च निहता रुदत्यश्च हृताः स्त्रियः। तदिदं समनुप्राप्तं फलं तस्यानयस्य ते॥<br><br>10627: हन्तास्मि त्वां सहामात्यैर्युध्यस्व पुरुषो भव। पश्य मे धनुषो वीर्यं मानुषस्य निशाचर॥<br><br>10628: मुच्यतां जानकी सीता न मे मोक्ष्यसि कर्हिचित्। अराक्षसमिमं लोकं कर्तास्मि निशितैः शरैः॥<br><br>10629: इति तस्य ब्रुवाणस्य दूतस्य परुषं वचः। श्रुत्वा न ममृषे राजा रावणः क्रोधमूर्छितः॥<br><br>10630: इशितज्ञास्ततो भर्तुश्चत्वारो रजनीचराः। चतुर्भुङ्गेषु जगृहुः शार्दूलमिव पक्षिणः॥<br><br>10631: तांस्तथाङ्गेषु संसक्तानङ्गदो रजनीचरान्। आदायैव खमुत्पत्य प्रासादतलमाविशत्॥<br><br>10632: वेगेनोत्पततस्तस्य पेतुस्ते रजनीचराः। भुवि सम्भिन्नहृदयाः प्रहारवरपीडिताः॥<br><br>10633: संसक्तो हर्म्यशिखरात् तस्मात् पुनरवापतत्। लवयित्वा पुरीं लङ्कां सुवेलस्य समीपतः॥<br><br>10634: कोसलेन्द्रमथागम्य सर्वमावेद्य वानरः। विशश्राम स तेजस्वी राघवेणाभिनन्दितः॥<br><br>10635: ततः सर्वाभिसारेण हरीणां वातरंहसाम्। भेदयामास लङ्कायाः प्राकारं रघुनन्दनः॥<br><br>10636: विभीषणाधिपती पुरस्कृत्याथ लक्ष्मणः। दक्षिणं नगरद्वारमवामृद्गाद् दुरासदम्॥<br><br>10637: करभारुणपाण्डूनां हरीणां युद्धशालिनाम्। कोटीशतसहस्रेण लङ्कामभ्यपपत् तदा॥<br><br>10638: प्रलम्बबाहूरुकरजवान्तरविलम्बिनाम्। ऋक्षाणां धूम्रवर्णानां तिस्रः कोट्यो व्यवस्थिताः॥<br><br>10639: उत्पतद्भिः पतद्भिश्च नियतद्भिश्च वानरैः। नादृश्यत तदा सूर्यो रजसा नाशितप्रभः॥<br><br>10640: शालिप्रसूनसदृशैः शिरीषकुसुमप्रभैः। तरुणादित्यसदृशैः शणगौरैश्च वानरैः॥<br><br>10641: प्राकारं ददृशुस्ते तु समन्तात् कपिलीकृतम्। राक्षसा विस्मिता राजन् सस्त्रीवृद्धाः समन्ततः॥<br><br>10642: बिभिदुस्ते मणिस्तम्भान् कर्णाट्टशिखराणि च। भग्नोन्मथितशृङ्गाणि यन्त्राणि च विचिक्षिपुः॥<br><br>10643: परिगृह्य शतघ्नीश्च सचक्राः सहुडोपलाः। चिक्षिपुर्भुजवेगेन लङ्कामध्ये महास्वनाः॥<br><br>10644: प्राकारस्थाश्च ये केचिनिशाचरगणास्तथा। प्रदुद्रुवुस्ते शतशः कपिभिः समभिद्रुताः॥<br><br>10645: ततस्तु राजवचनाद् राक्षसाः कामरूपिणः। निर्ययुर्विकृताकाराः सहस्रशतसङ्घशः॥<br><br>10646: शस्त्रवर्षाणि वर्षन्तो द्रावयित्वा वनौकसः। प्राकारं शोभयन्तस्ते परं विक्रममास्थिताः॥<br><br>10647: स माषराशिसदृशैर्बभूव क्षणदाचरैः। कृतो निर्वानरो भूयः प्राकारो भीमदर्शनैः॥<br><br>10648: पेतुः शूलविभिन्नाङ्गा बहवो वानरर्षभाः। स्तम्भतोरणभग्नाश्च पेतुस्तत्र निशाचरा:॥<br><br>10649: केशाकेश्यभवद् युद्धं रक्षसां वानरैः सह। नखैर्दन्तैश्च वीराणां खादतां वै परस्परम्॥<br><br>10650: निष्टनन्तो [भयतस्तत्र वानरराक्षसाः। हता निपतिता भूमौ न मुञ्चन्ति परस्परम्॥<br><br>10651: रामस्तु शरजालानि ववर्ष जलदो यथा। तानि लङ्कां समासाद्य जघ्नुस्तान् रजनीचरान्॥<br><br>10652: सौमित्रिरपि नाराजैर्दृढधन्वा जितक्लमः। आदिश्यादिश्य दुर्गस्थान् पातयामास राक्षसान्॥<br><br>10653: ततः प्रत्यवहारोऽभूत् सैन्यानां राघवाज्ञया। कृते विमर्दे लङ्कायां लब्धलक्ष्यो जयोत्तरः॥<br><br>10654: मार्कण्डेय उवाच ततो निविशमानांस्तान् सैनिकान् रावणानुगाः। अभिजग्मुर्गणानेके पिशाचक्षुद्ररक्षसाम्॥<br><br>10655: पर्वणः पतनो जम्भः खरः क्रोधवशो हरिः। प्ररुजश्चारुजश्चैव प्रघसश्चैवमादयः॥<br><br>10656: ते ततोऽभिपततां तेषामदृश्यानां दुरात्मनाम्। अन्तर्धानवधं तज्ज्ञश्चकार स विभीषणः॥<br><br>10657: दृश्यमाना हरिभिर्बलिभिर्दूरपातिभिः। निहताः सर्वशो राजन् महीं जग्मुर्गतासवः॥<br><br>10658: अमृष्यमाण: सबलो रावणो निर्ययावथ। राक्षसानां बलैघरिः पिशाचानां च संवृतः। ५। । युद्धशास्त्रविधानज्ञ उशना इव चापरः। व्यह्य चौशनसं व्यूहं हरीनभ्यवहारयत्॥<br><br>10659: राघवस्तु विनिर्यान्तं व्यढानीकं दशाननम्। बार्हस्पत्यं विधिं कृत्वा प्रत्यव्यूहनिशाचरम्॥<br><br>10660: समेत्य युयुधे तत्र ततो रामेण रावणः। युयुधे लक्ष्मणश्चापि तथैवेन्द्रजिता सह॥<br><br>10661: विरूपाक्षेण सुग्रीवस्तारेण च निखर्वटः। तुण्डेन च नलस्तत्र पटुश: पनसेन च। ॥<br><br>10662: विषह्यं यं हि यो मेने स स तेन समेयिवान्। युयुधे युद्धवेलायां स्वबाहुबलमाश्रितः॥<br><br>10663: स सम्प्रहारो ववृधे भीरूणां भयवर्धनः। लोमसंहर्षणो घोरः पुरा देवासुरे यथा। ॥<br><br>10664: रावणो राममानर्छच्छक्तिशूलासिवृष्टिभिः। निशितैरायसैस्तीक्ष्णै रावणं चापि राघवः॥<br><br>10665: तथैवेन्द्रजितं यत्तं लक्ष्मणो मर्मभेदिभिः। इन्द्रजिच्चापि सौमित्रिं बिभेद बहुभिः शरैः॥<br><br>10666: विभीषणः प्रहस्तं च प्रहस्तश्च विभीषणम्। खगपत्रैः शरैस्तीक्ष्णैरभ्यवर्षद् गतव्यथः॥<br><br>10667: तेषां बलवतामासीन्महास्त्राणां समागमः। विव्यथुः सकला येन त्रयो लोकाश्चराचराः॥<br><br>10668: मार्कण्डेय उवाच ततः प्रहस्तः सहसा समभ्येत्य विभीषणम्। गतया ताडयामास विनद्य रणकर्कशः॥<br><br>10669: स तयाभिहतो धीमान् गदया भीमवेगया। नाकम्पत महाबाहुर्हिमवानिव सुस्थिरः॥<br><br>10670: ततः प्रगृह्य विपुलां शतघण्टां विभीषणः। अनुमन्त्र्य महाशक्तिं चिक्षेपास्य शिरः प्रति॥<br><br>10671: पतन्त्या स तया वेगाद् राक्षसोऽशनिवेगया। हृतोत्तमाङ्गो ददृशे वातरुग्ण इव दुमः॥<br><br>10672: तं दृष्ट्वा निहतं संख्ये प्रहस्तं क्षणदाचरम्। अभिदुद्राव धूम्राक्षो वेगेन महता कपीन्॥<br><br>10673: तस्य मेघोपमं सैन्यमापतद् भीमदर्शनम्। दृष्ट्वैव सहसा दीर्णा रणे वानरपुङ्गवाः॥<br><br>10674: ततस्तान् सहसा दीर्णान् दृष्ट्वा वानरपुङ्गवान्। निर्ययौ कपिशार्दूलो हनूमान् मारुतात्मजः॥<br><br>10675: तं दृष्ट्वावस्थितं संख्ये हरयः पवनात्मजम्। महत्या त्वरया राजन् संन्यवर्तन्त सर्वशः॥<br><br>10676: ततः शब्दो महानासीत् तुमुलो लोमहर्षणः। रामरावणसैन्यानामन्योन्यमभिधावताम्॥<br><br>10677: तस्मिन् प्रवृत्ते संग्रामे घोरे रुधिरकर्दमे। धूम्राक्षः कपिसैन्यं तद् द्रावयामास पत्रिभः॥<br><br>10678: तं स रक्षोमहामात्रमापतन्तं सपत्निजत्। प्रतिजग्राह हनुमांस्तरसा पवनात्मजः॥<br><br>10679: तयोर्युद्धमभूद् घोरं हरिराक्षसवीरयोः। जिगीषतोयुधान्योन्यमिन्द्रप्रह्लादयोरिव॥<br><br>10680: गदाभिः परिघेश्चैव राक्षसो जनिवान् कपिम्। कपिञ्च जनिवान् रक्षः सस्कन्धविटपैर्दुमैः॥<br><br>10681: ततस्तमतिकोपेन साश्चं सरथसारथिम्। धूम्राक्षमवधीत् क्रुद्धो हनूमान् मारुतात्मजः॥<br><br>10682: ततस्तं निहतं दृष्ट्वा धूम्राक्षं राक्षसोत्तमम्। हरयो जातविस्रम्भा जघ्नुरन्ये च सैनिकान्॥<br><br>10683: ते वध्यमाना हरिभिर्बलिभिर्जितकाशिभिः। राक्षसा भग्नसंकल्पा लङ्कामभ्यपतन् भयात्॥<br><br>10684: तेऽभिपत्य परुं भग्ना हतशेषा निशाचराः। सर्वं राज्ञे यथावृत्तं रावणाय न्यवेदयन्॥<br><br>10685: श्रुत्वा तु रावणस्तेभ्यः प्रहस्तं निहतं युधि। धूम्राक्षं च महेष्वासं ससैन्यं वानरर्षभैः॥<br><br>10686: सुदीर्घमिव निःश्वस्य समुत्पत्य वरासनात्। उवाच कुम्भकर्णस्य कर्मकालोऽयमागतः॥<br><br>10687: इत्येवमुक्त्वा विविधैर्वादित्रैः सुमहास्वनैः। शयानमतिनिद्रालुं कुम्भकर्णमबोधयत्॥<br><br>10688: प्रबोध्य महता चैनं यत्नेनागतसाध्वसः। स्वस्थमासीनमव्यचं विनिद्रं राक्षसाधिपः॥<br><br>10689: ततोऽब्रवीद् दशग्रीवः कुम्भकर्णं महाबलम्। धन्योऽसि यस्य ते निद्रा कुम्भकर्णेयमीदृशी॥<br><br>10690: य इदं दारुणाकारं न जानीषे महाभयम्। एष तीर्वार्णवं रामः सेतुना हरिभिः सह॥<br><br>10691: अवमन्येह नः सर्वान् करोति कदनं महत्। मया त्वपहृता भार्या सीता नामास्य जानकी॥<br><br>10692: तां नेतुं स इहायातो बद्ध्वा सेतुं महार्णवे। तेन चैव प्रहस्तादिमहान् नः स्वजनो हतः॥<br><br>10693: तस्य नान्यो निहन्तास्ति त्वामृते शत्रुकर्शन। स दंशितोऽमिनिर्याय त्वमद्य बलिनां वरा॥<br><br>10694: दूषणावरजौ चैव वलावेगप्रमाथिनौ॥<br><br>10695: तौ त्वां बलेन महता सहितावनुयास्यतः। इत्युक्त्वा राक्षसपति: कुम्भकर्णं तरस्विनम्। संदिदेशेतिकर्तव्यं वलावेगप्रमाथिनौ॥<br><br>10696: तथेत्युक्त्वा तु तौ वीरौ रावणं दूषणानुजौ। कुम्भकर्णं पुरस्कृत्य तूर्णं निर्ययतुः पुरात्॥<br><br>10697: मार्कण्डेय उवाच ततो निर्याय स्वपुरात् कुम्भकर्णः सहानुगः। अपश्यत् कपिसैन्यं तज्जितकाश्यचतः स्थितम्॥<br><br>10698: स वीक्षमाणस्तत् सैन्यं रामदर्शनकाक्षया अपश्यच्चापि सौमित्रिं धनुष्पाणिं व्यवस्थितम्॥<br><br>10699: तमभ्येत्याशु हरयः परिवः समन्ततः। अभ्यघ्नंश्च महाकायैर्बहुभिर्जगतीरुहै:॥<br><br>10700: करजैरतुदंश्चान्ये विहाय भयमुत्तमम्। बहुधा युध्यमानास्ते युद्धमार्गः प्लवङ्गमाः॥<br><br>10701: नानाप्रहरणैर्भीमै राक्षसेन्द्रमताडयन्। स ताड्यमानः प्रहसन् भक्षयामास वानरान्॥<br><br>10702: बलं चण्डबलाख्यं च वल्लाबाहुं च वानरम्। तद् दृष्ट्वा व्यथनं कर्म कुम्भकर्णस्य रक्षसः॥<br><br>10703: उदक्रोशन् परित्रस्तास्तारप्रभृतयस्तदा। तानुच्चैः क्रोशतः सैन्याञ्छ्रुत्वा स हरियूथपान्॥<br><br>10704: अभिदुद्राव सुग्रीवः कुम्भकर्णमपेतभीः। ततो निपत्य वेगेन कुम्भकर्णं महामनाः॥<br><br>10705: शालेन जनिवान् मूर्ध्नि बलेन कपिकुञ्जरः। स महात्मा महावेगः कुम्भकर्णस्य मूर्धनि॥<br><br>10706: बिभेद शालं सुग्रीवो न चैवाव्यथयत् कपिः। ततो विनय सहसा शालस्पर्शविबोधितः॥<br><br>10707: दोर्ध्यामादाय सुग्रीवं कुम्भकर्णोऽहरद् बलात्। ह्रियमाणं तु सुग्रीवं कुम्भकर्णेन रक्षसा॥<br><br>10708: अवेक्ष्याभ्यद्रवद् वीरः सौमित्रर्मित्रनन्दनः। सोऽभिपत्य महावेगं रुक्मपुङ्ख महाशरम्॥<br><br>10709: प्राहिणोत् कुम्भकर्णाय लक्ष्मणः परवीरहा। स तस्य देहावरणं भित्त्वा देहं च सायकः॥<br><br>10710: जगाम दारयन् भूमि रुधिरेण समुक्षितः। तथा स भिन्नहृदयः समुत्सृज्य कपीश्वरम्॥<br><br>10711: कुम्भकर्णो महेष्वासः प्रगृहीतशिलायुधः। अभिदुद्राव सौमित्रिमुद्यम्य महतीं शिलाम्॥<br><br>10712: तस्याभिपततस्तूर्णं क्षुराभ्यामुच्छ्रितौ करौ। चिच्छेद निशिताचाभ्यां स बभूव चतुर्भुजः॥<br><br>10713: तानप्यस्य भुजान् सर्वान् प्रगृहीतशिलायुधान्। क्षुचिच्छेद लघ्वस्त्रं सौमित्रिः प्रतिदर्शयन्॥<br><br>10714: स बभूवातिकायश्च बहुपादशिरोभुजः। तं ब्रह्मास्त्रेण सौमित्रिर्ददाराद्रिचयोपमम्॥<br><br>10715: स पपात महावीर्यो दिव्यास्त्राभिहतो रणे। महाशनिविनिर्दग्धः पादपोऽङ्कुरवानिव॥<br><br>10716: तं दृष्ट्वा वृत्रसंकाशं कुम्भकर्णं तरस्विनम्। गतासुं पतितं भूमौ राक्षसाः प्राद्रवन् भयात्॥<br><br>10717: तथा तान् द्रवतो योधान् दृष्ट्वा तौ दूषणानुजौ। अवस्थाप्याथ सौमित्रिं संक्रुद्धावभ्यधावताम्॥<br><br>10718: तावाद्रवन्तौ संक्रुद्धौ वलावेगप्रमाथिनौ। अभिजग्राह सौमित्रिर्विनियोभौ पतत्रिभिः॥<br><br>10719: ततः सुतुमुलं युद्धमभवल्लोमहर्षणम्। दूषणानुजयोः पार्थ लक्ष्मणस्य च धीमतः॥<br><br>10720: महता शरवर्षेण राक्षसौ सोऽभ्यवर्षत। तौ चापि वीरौ संक्रुद्धावुभौ तं समवर्षताम्॥<br><br>10721: मुहूर्तमेवमभवद् वलावेगप्रमाथिनोः। सौमित्रेश्च महाबाहोः सम्प्रहारः सुदारुणः॥<br><br>10722: अथाद्रिशृङ्गमादाय हनुमान् मारुतात्मजः। अभिद्रुत्याददे प्राणान् वलावेगस्य रक्षसः॥<br><br>10723: नीलश्च महता चाव्णा दूषणावरजं प्रमाथिनमभिद्रुत्य प्रममाथ महाबलः॥<br><br>10724: ततः प्रावर्तत पुनः संग्रामः कटुकोदयः। रामरावणसैन्यानामन्योन्यमभिधावताम्॥<br><br>10725: शतशो नैर्ऋतान् वन्या जनुर्वन्यांश्च नैर्ऋताः। नैर्ऋतास्तत्र वध्यन्ते प्रायेण न तु वानराः॥<br><br>10726: मार्कण्डेय उवाच ततः श्रुत्वा हतं संख्ये कुम्भकर्णं सहानुगम्। प्रहस्तं च महेष्वासं धूम्राक्षं चातितेजसम्॥<br><br>10727: पुत्रमिन्द्रजितं वीरं रावणः प्रत्यभाषत। जहि रामममित्रघ्न सुग्रीवं च सलक्ष्मणम्॥<br><br>10728: त्वया हि मम सत्पुत्र यशो दीप्तमुपार्जितम्। जित्वा वलाधरं संख्ये सहस्राक्षं शचीपतिम्॥<br><br>10729: अन्तर्हितः प्रकाशो वा दिव्यैर्दत्तवरैः शरैः। जहि शत्रूनमित्रघ्न मम शस्त्रभृतां वर॥<br><br>10730: रामलक्ष्मणसुग्रीवाः शरस्पर्श न तेऽनघ। समर्थाः प्रतिसोढुं च कुतस्तदनुयायिनः॥<br><br>10731: अकृता या प्रहस्तेन कुम्भकर्णेन चानघ। खरस्यापचिति: संख्ये तां गच्छ त्वं महाभुज॥<br><br>10732: त्वमद्य निशितैर्बाणैर्हत्वा शत्रून् ससैनिकान्। प्रतिनन्दन मां पुत्र पुरा जित्वेव वासवम्॥<br><br>10733: इत्युक्तः स तथेत्युक्त्वा रथमास्थाय दंशितः। प्रययाविन्द्रजिद् राजस्तूर्ममायोधनं प्रति॥<br><br>10734: ततो विश्राव्य विस्पष्टं नाम राक्षसपुङ्गवः। आह्वयामास समरे लक्ष्मणं शुभलक्षणम्॥<br><br>10735: तं लक्ष्मणोऽभ्यधावच्च प्रगृह्य सशरं धनुः। त्रासयंस्तलघोषेण सिंहः क्षुद्रमृगान् यथा॥<br><br>10736: तयोः समभवद् युद्धं सुमहज्जयगृद्धिनोः। दिव्यास्त्रविदुषोस्तीव्रमन्योन्यस्पर्धिनोस्तदा॥<br><br>10737: रावणिस्तु यदा नैनं विशेषयति सायकैः। ततो गुरुतरं यत्नमातिष्ठद् बलिनां वरः॥<br><br>10738: तत एनं महावेगैरर्दयामास तोमरैः। तानागतान् स चिच्छेद सौमित्रिर्निशतैः शरैः॥<br><br>10739: ते निकृत्ताः शरैस्तीक्ष्णैर्यपतन् धरणीतले। तमङ्गदो वालिसुतः श्रीमानुद्यम्य पादपम्॥<br><br>10740: अभिद्रुत्य महावेगस्ताडयामास मूर्धनि। तस्येन्द्रजिदसम्भ्रान्तः प्रासेनोरसि वीर्यवान्॥<br><br>10741: प्रहर्तुमैच्छत् तं चास्य प्रासं चिच्छेद लक्ष्मणः। तमभ्याशगतं वीरमगदं रावणात्मजः॥<br><br>10742: गदयाताडयत् सव्ये पार्श्वे वानरपुङ्गवम्। तमचिन्त्य प्रहारं स बलवान् वालिनः सुतः॥<br><br>10743: ससर्जेन्द्रजित: क्रोधाच्छालस्कन्धं तथाङ्गदः। सोऽङ्गदेन रुषोत्सृष्टो वधायेन्द्रजितस्तरुः॥<br><br>10744: जघानेन्द्रजितः पार्थ रथं साश्वं ससारथिम्। ततो हताश्वात् प्रस्कन्ध रथात् स हतसारथिः॥<br><br>10745: तत्रैवान्तर्दधे राजन् मायया रावणात्मजः। अन्तर्हितं विदित्वा तं बहुमायं च राक्षसम्॥<br><br>10746: रामस्तं देशमागम्य तत् सैन्यं पर्यरक्षत। स राममुद्दिश्य शरैस्ततो दत्तवरैस्तदा॥<br><br>10747: 'विव्याध सर्वगात्रेषु लक्ष्मणं च महाबलम्। तमदृश्यं शरैः शूरौ माययान्तर्हितं तदा॥<br><br>10748: योधयामासतुरुभौ रावणिं रामलक्ष्मणौ। स रुषा सर्वगात्रेषु तयोः पुरुषसिंहयोः॥<br><br>10749: व्यसृजत् सायकान् भूयः शतशोऽथ सहस्रशः। तमदृश्यं विचिन्वन्तः सृजन्तमनिशं शरान्॥<br><br>10750: हरयो विविशुफ्रेम प्रगृह्य महती: शिलाः। तांश्च तौ चाप्यदृश्यः स शरैर्विव्याधराक्षसः॥<br><br>10751: स भृशं ताडयामास रावणिर्माययाऽऽवृतः। तौ शरैराचितौ वीरौ भ्रातरौ रामलक्ष्मणौ। पेततुर्गगनाद् भूमिं सूर्याचन्द्रमसाविव॥<br><br>10752: मार्कण्डेय उवाच तावुभौ पतितौ दृष्ट्वा भ्रातरौ रामलक्ष्मणौ। बबन्ध रावणिर्भूयः शरैर्दत्तवरैस्तदा॥<br><br>10753: तौ वीरौ शरबन्धेन बद्धाविन्द्रजिता रणे। रेजतुः पुरुषव्याघ्रौ शकुन्ताविव पञ्जरे॥<br><br>10754: तौ दृष्ट्वा पतितौ भूमौ शतशः सायकैश्चितौ। सुग्रीवः कपिभिः सार्धं परिवार्य ततः स्थितः॥<br><br>10755: सुषेणमैन्दद्विविदैः कुमुदेनाङ्गदेन च। हनुमन्नीलतारैश्च नलेन च कपीश्वरः॥<br><br>10756: ततस्तं देशमागम्य कृतकर्मा विभीषणः। बोधयामास तौ वीरौ प्रज्ञास्त्रेण प्रबोधितौ॥<br><br>10757: विशल्यौ चापि सुग्रीवः क्षणेनैतौ चकार ह। विशल्यया महौषध्या दिव्यमन्त्रप्रयुक्तया॥<br><br>10758: तौ लब्धसंज्ञौ नृवरौ विसल्यावुदतिष्ठताम्। गततन्द्रीक्लमौ चापि क्षणैनैतौ महारथौ॥<br><br>10759: ततो विभीषणः पार्थ राममिक्ष्वाकुनन्दनम्। उवाच विज्वरं दृष्ट्वा कृताञ्जलिरिदं वचः॥<br><br>10760: इदमम्भो गृहीत्वा तु राजराजस्य शासनात्। गुह्यकोऽभ्यागतः श्वेतात् त्वत्सकाशमरिन्दम॥<br><br>10761: इदमम्भः कुबेरस्ते महाराजः प्रयच्छति। अन्तर्हितानां भूतानां दर्शनार्थं परंतप॥<br><br>10762: अनेन मृष्टनयनो भूतान्यन्तर्हितान्युत। भवान् द्रक्ष्यति यस्मै च प्रदास्यति नरः स तु॥<br><br>10763: तथेति रामस्तद् वाारि प्रतिगृह्याभिसंस्कृतम्। चकार नेत्रयोः शौचं लक्ष्मणश्च महामनाः॥<br><br>10764: सुग्रीवजाम्बवन्तौ च हनुमानङ्गदस्तथा। मैन्दद्विविदनीलाश्च प्रायः प्लवगसत्तमाः॥<br><br>10765: तथा समभवच्चापि यदुवाच विभीषणः। क्षणेनातीन्द्रियाण्येषां चढूंष्यासन् युधिष्ठिर॥<br><br>10766: इन्द्रजित् कृतकर्मा च पित्रे कर्म तदाऽऽत्मनः। निवेद्य पुनरागच्छत् त्वरयाऽऽजिशिरः प्रति॥<br><br>10767: तमापतन्तं संक्रुद्धं पुनरेव युयुत्सया। अभिदुद्राव सौमित्रिविभीषणमते स्थितः॥<br><br>10768: अकृताह्निकमेवैनं जिघांसुर्जितकाशिनम्। शरैर्जघान संक्रुद्धः कृतसंज्ञोऽथ लक्ष्मणः। १७। । तयोः समभवद् युद्धं तदान्योन्यं जिगीषतोः। अतीव चित्रमाश्चर्यं शक्रप्रह्लादयोरिव॥<br><br>10769: अविध्यदिन्द्रजित् तीक्ष्णैः सौमित्रिं मर्मभेदिभिः। सौमित्रिश्चानलस्पर्शेरविध्यद् रावणि शरैः॥<br><br>10770: सौमित्रिशरसंस्पर्शाद् रावणिः क्रोधमूर्च्छितः। असृजल्लक्ष्मणायाष्टौ शरानाशीविषोपमान्॥<br><br>10771: तस्यासून् पावकस्पर्शः सौमित्रिः पत्रिभिस्त्रिभिः। यथा निरहरद् वीरस्तन्मे निगदतः शृणुः॥<br><br>10772: एकेनास्य धनुष्मन्तं बाहुं देहादपातयत्। द्वितीयेन सनाराचं भुजं भूमौ न्यपातयत्॥<br><br>10773: तृतीयेन तु बाणेन पृथुधारेण भास्वता। जहार सुनसं चापि शिरो भ्राजिष्णुकुण्डलम्॥<br><br>10774: विनिकृत्तभुजस्कन्धं कबन्धं भीमदर्शनम्। तं हत्वा सूतमप्यस्त्रैर्जघान बलिनां वरः॥<br><br>10775: लङ्कां प्रवेशयामासुस्तं रथं वाजिनस्तदा। ददर्श रावणस्तं च रथं पुत्रविनाकृतम्॥<br><br>10776: स पुत्रं निहतं ज्ञात्वा त्रासात् सम्भ्रान्तमानसः। रावणः शोकमोहा” वैदेहीं हन्तुमुद्यतः॥<br><br>10777: अशोकवनिकास्थां तां रामदर्शनलालसाम्। खङ्गमादाय दुष्टात्मा जवेनाभिपपात ह॥<br><br>10778: तं दृष्ट्वा तस्य दुर्बुद्धेरविन्ध्यः पापनिश्चयम्। शमयामास संक्रुद्धं श्रूयतां येन हेतुना॥<br><br>10779: महाराज्ये स्थितो दीप्ते न स्त्रियं हन्तुमर्हसि। हतैवैषा यदा स्त्री च बन्धनस्था च ते वशे॥<br><br>10780: न चैषा देहभेदेन हता स्यादिति मे मतिः। जहि भर्तारमेवास्याहते तस्मिन् हता भवेत्॥<br><br>10781: न हि ते विक्रमे तुल्यः साक्षादपि शतक्रतुः। असकृद्धि त्वया सेन्द्रास्त्रासितास्त्रिदशा युधि॥<br><br>10782: एवं बहुविधैर्वाक्यैरविन्थ्यो रावणं तदा। क्रुद्धं संशमयामास जगृहे च स तद्वचः॥<br><br>10783: निर्याणे स मतिं कृत्वा निधायासिं क्षपाचरः। आज्ञापयामास तदा रथो मे कल्प्यतामिति॥<br><br>10784: मार्कण्डेय उवाच ततः क्रुद्धो दशग्रीवः प्रिये पुढे निपातिते। निर्ययौ रथमास्थाय हेमरत्नविभूषितम्॥<br><br>10785: स वृतो राक्षसैोरैर्विविधायुधपाणिभिः। अभिदुद्राव रामं स योधयन् हरियूथपान्॥<br><br>10786: तमाद्रवन्तं संक्रुद्धं मैन्दनीलनलाङ्गदाः। हनूमाञ्जाम्बवांश्चैव ससैन्याः पर्यवारयन्॥<br><br>10787: ते दशग्रीवसैन्यं तदृक्षावनरपुङ्गवाः। दुमैविध्वंसयांचक्रुर्दशग्रीवस्य पश्यतः॥<br><br>10788: ततः स सैन्यमालोक्य वध्यमानमरातिभिः। मायावी चासृजन्मायां रावणो राक्षसाधिपः॥<br><br>10789: तस्य देहविनिष्क्रान्ताः शतशोऽथ सहस्रशः। राक्षसाः प्रत्यदृश्यन्त शरशक्त्वृष्टिपाणयः॥<br><br>10790: तान् रामो जघ्निवान् सर्वान् दिव्येनास्त्रेण राक्षसान्। अथ भूयोऽपि मायां स व्यदधाद् राक्षसाधिपः॥<br><br>10791: कृत्वा रामस्य रूपाणि लक्ष्मणस्य च भारत। अभिदुद्राव रामं च लक्ष्मणं च दशाननः॥<br><br>10792: ततस्ते राममार्छन्तो लक्ष्मणं च क्षपाचराः। अभिपेतुस्तदा रामं प्रगृहीतशरासनाः॥<br><br>10793: तां दृष्ट्वा राक्षसेन्द्रस्य मायाभिक्ष्वाकुनन्दनः। उवाच रामं सौमित्रिरसम्भ्रान्तो बृहद् वचः॥<br><br>10794: जहीमान् राक्षसान् पापानात्मनः प्रतिरूपकान्। जधान रामस्तांश्चान्यानात्मनः प्रतिरूपकान्॥<br><br>10795: ततो हर्यश्वयुक्तेन रथेनादित्यवर्चसा। उपतस्थे रणे रामं मातलिः शक्रसारथिः॥<br><br>10796: मातलिरुवाच अयं हर्यश्वयुग जैत्रो मघोनः स्पन्दनोत्तमः। अनेन शक्रः काकुत्स्थ समरे दैत्यदानवान्॥<br><br>10797: शतशः पुरुषव्याघ्र रथोदारेण जजिवान्। तदनेन नरव्याघ्र मया यत्तेन संयुगे। ॥<br><br>10798: स्पन्दनेन जहि क्षिप्रं रावणं मा चिरं कृथाः। इत्युक्तो राघवस्तथ्यं वचोऽशङ्कत मातलेः॥<br><br>10799: मायैषा राक्षसस्येति तमुवाच विभीषणः। नेयं माया नरव्याघ्र रावणस्य दुरात्मनः॥<br><br>10800: तदातिष्ठ रथं शीघ्रमिममैन्द्रं महायुते। ततः प्रहृष्टः काकुत्स्थस्तथेत्युक्त्वा विभीषणम्॥<br><br>10801: रथेनाभिपपाताथ दशग्रीवं रुषान्वितः। हाहाकृतानि भूतानि रावणे समभिद्रुते॥<br><br>10802: सिंहनादाः सपटहा दिवि दिव्यास्तथानदन्। दशकन्धरराजसून्वोस्तथा युद्धमभून्महत्॥<br><br>10803: अलब्धोपममन्यत्र तयोरेव तथाभवत्। स रामाय महाघोरं विससर्ज निशाचरः॥<br><br>10804: शूलमिन्द्राशनिप्रख्यं ब्रह्मदण्डभिवोद्यतम्। तच्छूलं सत्वरं रामश्चिच्छेद निशितैः शरैः॥<br><br>10805: तद् दृष्ट्वा दुष्करं कर्म रावणं भयमाविशत्। ततः क्रुद्धः ससर्जाशु दशग्रीवः शिताञ्छरान्॥<br><br>10806: सहस्रायुतशो रामे शस्त्राणि विविधानि च। ततो भुशुण्डीः शूलानि मुसलानि परश्वधान्॥<br><br>10807: शक्तीश्च विविधाकाराः शतमीश्च शितान् क्षुरान्। तां मायां विकृतां दृष्ट्वा दशग्रीवस्य रक्षसः॥<br><br>10808: भयात् प्रदुदुवः सर्वे वानराः सर्वतोदिशम्। ततः सुपत्रं सुमुखं हेमपुल शरोत्तमम्॥<br><br>10809: तूणादादाय काकुत्स्थो ब्रह्मास्त्रेण युयोज ह। तं बाणवर्यं रामेण ब्रह्मास्त्रेणानुमन्त्रितम्॥<br><br>10810: जहषुर्देवगन्धर्वा दृष्ट्वा शक्रपुरोगमाः। अल्पावशेषमायुश्च ततोऽमन्यन्त रक्षसः॥<br><br>10811: ब्रह्मास्त्रोदीरणाच्छनोर्देवदानवकिन्नराः। ततः ससर्ज तं रामः शरमप्रतिमौजसम्॥<br><br>10812: रावणान्तकरं घोरं ब्रह्मदण्डमिवोद्यतम्। मुक्तमात्रेण रामेण दूराकृष्टेन भारत॥<br><br>10813: स तेन राक्षसश्रेष्ठः सरथः साश्चसारथिः। प्रजज्वाल महाज्वालेनाग्निनाभिपरिप्लुतः॥<br><br>10814: ततः प्रहृष्टास्त्रिदशाः सहगन्धर्वचारणाः। निहतं रावणं दृष्ट्वा रामेणाक्लिष्टकर्मणा॥<br><br>10815: तत्यजुस्तं महाभागं पञ्च भूतानि रावणम्। भ्रंशितः सर्वलोकेभ्यः स हि ब्रह्मास्त्रतेजसा॥<br><br>10816: शरीरधातवो ह्यस्य मांसं रुधिरमेव च। नेशुर्ब्रह्मास्त्रनिर्दग्धा न च भस्माप्यदृश्यत॥<br><br>10817: मार्कण्डेय उवाच स हत्वा रावणं क्षुद्रं राक्षसेन्द्रं सुरद्विषम्। बभूव हृष्टः ससुहृद् रामः सौमित्रिणा सह॥<br><br>10818: ततो हते दशग्रीवे देवाः सर्षिपुरोगमाः। आशीर्भिर्जययुक्ताभिरानचुस्तं महाभुजम्॥<br><br>10819: रामं कमलपत्राक्षं तुष्टुवुः सर्वदेवताः। गन्धर्वाः पुष्पवर्षेच वाग्भिश्च त्रिदशालयाः॥<br><br>10820: पूजयित्वा यथा रामं प्रतिजग्मुर्यथागतम्। तन्महोत्सवसंकाशमासीदाकाशमच्युत॥<br><br>10821: ततो हत्वा दशग्रीवं लङ्कां रामो महायशाः। विभीषणाय प्रददौ प्रभुः परपुरञ्जयः॥<br><br>10822: ततः सीतां पुरस्कृत्य विभीषणपुरस्कृताम्। अविध्यो नाम सुप्रज्ञो वृद्धामात्यो विनिर्ययौ॥<br><br>10823: उवाच च महात्मानं काकुत्स्थं दैन्यमास्थितः। प्रतीच्छ देवीं सद्वृत्तां महात्मञ्जानकीमिति॥<br><br>10824: एतच्छ्रुत्वा वचस्तस्मादवतीर्य रथोत्तमात्। बाष्पेणापिहितां सीतां ददशेक्ष्वाकुनन्दनः॥<br><br>10825: तां दृष्ट्वा चारुसर्वाङ्गी यानस्थां शोककर्शिताम् मलोपचितसर्वाङ्गी जटिलां कृष्णवाससम्॥<br><br>10826: उवाच रामो वैदेही परामर्शविशङ्कितः। गच्छ वैदेहि मुक्ता त्वं यत् कार्यं तन्मया कृतम्॥<br><br>10827: मामासाद्य पतिं भद्रे न त्वं राक्षसवेश्मनि। जरां व्रजेथा इति मे निहतोऽसौ निशाचरः॥<br><br>10828: कथं ह्यस्मद्विधो जातु जानन् धर्मविनिश्चयम्। परहस्तगतां नारी मुहूर्तमपि धारयेत्॥<br><br>10829: सुवृत्तामसुवृत्तां वाप्यहं त्वामद्य मैथिलि। नोत्सहे परिभोगाय श्वावलीढं हविर्यथा॥<br><br>10830: ततः सा सहसा बाला तच्छ्रुत्वा दारुणं वचः। पपात देवी व्यथिता निकृत्ता कदली यथा॥<br><br>10831: योऽप्यस्या हर्षसम्भूतो मुखरागस्तदाभवत्। क्षणेन स पुनर्नष्टो निःश्वास इव दर्पणे॥<br><br>10832: ततस्ते हरयः सर्वे तच्छ्रुत्वा रामभाषितम्। गतासुकल्पा निश्चेष्टा बभूवुः सहलक्ष्मणाः॥<br><br>10833: ततो देवो विशुद्धात्मा विमानेन चतुर्मुखः। पायोनिर्जगत्स्रष्टा दर्शयामास राघवम्॥<br><br>10834: शक्रश्चाग्निश्च वायुश्च यमो वरुण एव च। यक्षाधिपश्च भगवांस्तथा सप्तर्षयोऽमलाः॥<br><br>10835: राजा दशरथश्चैव दिव्यभास्वरमूर्तिमान्। विमानेन महाहेण हंसयुक्तेन भास्वता॥<br><br>10836: ततोऽन्तरिक्षं तत् सर्वं देवगन्धर्वसंकुलम्। शुशुभे तारकाचित्रं शरदीव नभस्तलम्॥<br><br>10837: तत उत्थाय वैदेही तेषां मध्ये यशस्विनी। उवाच वाक्यं कल्याणी रामं पृथुलवक्षसम्॥<br><br>10838: राजपुत्र न ते दोषं करोमि विदिता हि ते। गतिः स्त्रीणां नराणां च शृणु चेदं वचो मम॥<br><br>10839: अन्तश्चरति भूतानां मातरिश्वा सदागतिः। स मे विमुञ्चतु प्राणान् यदि पापं चराम्यहम्॥<br><br>10840: अग्निरापस्तथाऽऽकाशं पृथिवी वायुरेव च। विमुञ्चन्तु मम प्राणान् यदि पापं चराम्यहम्॥<br><br>10841: यथाहं त्वदृते वीर नान्यं स्वप्नेऽप्यचिन्तयम्। तथा मे देवनिर्दिष्टस्त्वमेव हि पतिर्भव॥<br><br>10842: ततोऽन्तरिक्षे वागासीत् सुभगा लोकसाक्षिणी। पुण्या संहर्षणी तेषां वानराणां महात्मनाम्॥<br><br>10843: वायुरुवाच भो भो राघव सत्यं वै वायुरस्मि सदागतिः। अपापा मैथिली राजन् संगच्छ सह भार्यया॥<br><br>10844: अग्निरुवाच अहमन्तःशरीरस्थो भूतानां रघुनन्दन। सुसूक्ष्ममपि काकुत्स्थ मैथिली नापराध्यति॥<br><br>10845: वरुण उवाच रसा वै मतप्रसूता हि भूतदेहेषु राघव। अहं वै त्रां प्रब्रवीमि मैथिली प्रतिगृह्यताम्॥<br><br>10846: ब्रह्मोवाच पुत्र नैतदिहाश्चर्यं त्वयि राजर्षिधर्मणि। साधो सद्वृत्त काकुत्स्थ शृणु चेदं वचो मम॥<br><br>10847: शत्रुरेष त्वया वीर देवगन्धर्वभोगिनाम्। यक्षाणां दानवानां च महर्षीणां च पातितः॥<br><br>10848: ३.। । अवध्यः सर्वभूतानां मत्प्रसादात् पुराभवत्। कस्माच्चित् कारणात् पापः कञ्चित् कालमुपेक्षितः॥<br><br>10849: वधार्थमात्मनस्तेन हृता सीता दुरात्मना। नलकूबरशापेन रक्षा चास्याः कृता मया॥<br><br>10850: यदि ह्यकामा सेवेत स्त्रियमन्यामपि ध्रुवम्। शतधास्य फलेन्मूर्धा इत्युक्तः सोऽभवत् पुरा॥<br><br>10851: नात्र शङ्का त्वया कार्या प्रतीच्छेमां महाद्युते। कृतं त्वया महत् कार्यं देवानाममरप्रभ॥<br><br>10852: दशरथ उवाच प्रीतोऽस्मि वत्स भद्रं ते पिता दशरथोऽस्मिते। अनुजानामि राज्यं च प्रशाधि पुरुषोत्तम॥<br><br>10853: राम उवाच अभिवादये त्वां राजेन्द्र यदि त्वं जनको मम। गमिष्यामि पुरीं रम्यामयोध्यां शासनात् तव॥<br><br>10854: मार्कण्डेय उवाच तमुवाच पिता गच्छायोध्यां प्रशाधीति रामं रक्तान्तलोचनम्॥<br><br>10855: सम्पूर्णानीह वर्षाणि चतुर्दश महाद्युते। ततो देवान् नमस्कृत्य सुहृद्भिरभिनन्दितः॥<br><br>10856: महेन्द्र इव पौलोम्या भार्यया स समेयिवान्। ततो वरं ददौ तस्मै ह्यविध्याय परंतपः॥<br><br>10857: त्रिजटां चार्थमानाभ्यां योजयामास राक्षसीम्। भूयः प्रहृष्टो भरतर्षभ। तमुवाच ततो ब्रह्मा देवैः शक्रपुरोगमैः॥<br><br>10858: कौसल्यामातरिष्टांस्ते वरानद्य ददानि कान्। वने रामः स्थितिं धर्मे शत्रुभिश्चापराजयम्॥<br><br>10859: राक्षसैनिहतानां च वानराणां समुद्भवम्। ततस्ते ब्रह्मणा प्रोक्ते तथेति वचने तदा॥<br><br>10860: समुत्तस्थुर्महाराज वानरा लब्धचेतसः। सीता चापि महाभागा वरं हनुमते ददौ॥<br><br>10861: रामकीर्त्या समं पुत्र जीवितं ते भविष्यति। दिव्यास्त्वामुपभोगाश्च मत्प्रसादकृताः सदा॥<br><br>10862: उपस्थास्यन्ति हनुमन्निति स्म हरिलोचन। ततस्ते प्रेक्षमाणानां तेषामक्लिष्टकर्मणाम्॥<br><br>10863: अन्तर्धानं ययुर्देवाः सर्वे शक्रपुरोगमाः। दृष्ट्वा रामं तु जानक्या संगतं शक्रसारथिः॥<br><br>10864: उवाच परमप्रीतः सुहृन्मध्य इदं वचः। वगन्धर्वयक्षाणां मानुषासुरभोगिनाम्॥<br><br>10865: अपनीतं त्वया दुःखमिदं सत्यपराक्रम। सदेवासुरगन्धर्वा यक्षराक्षसपन्नगाः॥<br><br>10866: कथयिष्यन्ति लोकास्त्वां यावद् भूमिर्धरिष्यति। इत्येवमुक्त्वानुज्ञाप्य रामं शस्त्रभृतां वरम्॥<br><br>10867: सम्पूज्यापाक्रमत् तेन रथेनादित्यवर्चसा। ततः सीतां पुरस्कृत्य रामः सौमित्रिणा सह॥<br><br>10868: सुग्रीवप्रमुखैश्चैव सहितः सर्ववानरैः। विधाय रक्षां लङ्कायां विभीषणपुरस्कृतः॥<br><br>10869: संततार पुनस्तेन सेतुना मकरालयम्। पुष्पकेण विमानेन खेचरेण विराजता॥<br><br>10870: कामगेन यथामुख्यैरमात्यैः संवृतो वशी। ततस्तीरे समुद्रस्य यत्र शिश्ये स पार्थिवः॥<br><br>10871: तत्रैवोवास धर्मात्मा सहितः सर्ववानरैः। अथैनान् राघवः काले समानीयाभिपूजय च। ॥<br><br>10872: विसर्जयामास तदा रत्नैः संतोष्य सर्वशः। गतेषु वानरेन्द्रेषु गोपुच्छर्केषु तेषु च। ॥<br><br>10873: सुग्रीवसहितो रामः किष्किन्धां पुनरागमत्। विभीषणेनानुगतः सुग्रीवसहितस्तदा॥<br><br>10874: पुष्पकेण विमानेन वैदेह्या दर्शयन् वनम्। किष्किन्धांत समासाद्य रामः प्रहरतां ववः॥<br><br>10875: अङ्गदं कृतकर्माणं यौवराज्येऽभ्यषेचयत्। ततस्तैरेव सहितो रामः सौमित्रिणा सह॥<br><br>10876: यथागतेन मार्गेण प्रययौ स्वपुरं प्रति। अयोध्यां स समासाद्य पुरीं राष्ट्रपतिस्ततः॥<br><br>10877: भरताय हनूमन्तं दूतं प्रास्थापयत् तदा। लक्षयित्वेङ्गितं सर्वं प्रियं तस्मै निवेद्य वै॥<br><br>10878: वायुपुत्रे पुनः प्राप्ते नन्दिग्राममुपागमत्। स तत्र मलदिग्धाङ्गं भरतं चीरवाससम्॥<br><br>10879: अचतः पादुके कृत्वा ददर्शासीनमासने। संगतो भरतेनाथ शत्रुघ्नेन च वीर्यवान्॥<br><br>10880: राघवः सहसौमित्रिर्मुमुदे भरतर्षभ। ततो भरतशत्रुघ्नौ समेतौ गुरुणा तदा॥<br><br>10881: वैदेह्या दर्शनेनोभौ प्रहर्षं समवापतुः। तस्मै तद् भरतो राज्यमागतायातिसत्कृतम्। न्यासं निर्यातयामास युक्तः परमया मुदा॥<br><br>10882: ततस्तं वैष्णवे शूरं नक्षत्रेऽभिमतेऽहनि। वसिष्ठो वामदेवश्च सहितावभ्यषिञ्चताम्॥<br><br>10883: सोऽभिषिक्तः कपिश्रेष्ठं सुग्रीवं ससुहृज्जनम्। विभीषणं च पौलस्त्यमन्वजानाद् गृहान् प्रति॥<br><br>10884: अभ्यर्च्य विविधैर्भोगैः प्रीतियुक्तौ मुदा युतौ। समाधायेतिकर्तव्यं दुःखेन विससर्ज ह॥<br><br>10885: पुष्पकं च विमानं तत् पूजयित्वा स राघवः। प्रादाद् वैश्रवणायैव प्रीत्या स रघुनन्दनः॥<br><br>10886: ततो देवर्षिसहितः सरितं गोमतीमनु। दशाश्वमेधानाजढे जारूथ्यान् स निरर्गलान्॥<br><br>10887: मार्कण्डेय उवाच एवमेतन्महाबाहो रामेणामिततेजसा। प्राप्तं व्यसनमत्युचं वनवासकृतं पुरा॥<br><br>10888: मा शुचः पुरुषव्याघ्र क्षत्रियोऽसि परंतप। बाहुवीर्याश्रिते मार्गे वर्तसे दीप्तनिर्णये॥<br><br>10889: न हि ते वृजिनं किंचिद् वर्तते परमण्वपि। अस्मिन् मार्गे निषीदेयुः सेन्द्रा अपि सुरासुराः॥<br><br>10890: संहत्य निहतो वृत्रो मरुद्भिर्वलापाणिना। नमुचिश्चैव दुर्धर्षो दीर्घजिह्वा च राक्षसी॥<br><br>10891: सहायवति सर्वार्थाः संतिष्ठन्तीह सर्वशः। किं नु तस्याजितं संख्ये यस्य भ्राता धनंजयः॥<br><br>10892: अयं च बलिनां श्रेष्ठो भीमो भीमपराक्रमः। युवानौ च महेष्वासौ वीरौ माद्रवतीसुतौ॥<br><br>10893: एभिः सहायैः कस्मात् त्वं विषीदसि परंतप। य इमे वलिाणः सेनां जयेयुः समरुद्गणाम्॥<br><br>10894: त्वमप्येभिर्महेष्वासैः सहायैर्देवरूपिभिः। विजेष्यसे रणे सर्वानमित्रान् भरतर्षभ॥<br><br>10895: इतश्च त्वमिमां पश्य सैन्धवेन बलिना वीर्यमत्तेन हृतामेभिर्महात्मभिः॥<br><br>10896: आनीतां द्रौपदी कृष्णां कृत्वा कर्म सुदुष्करम्। जयद्रथं च राजानं विजितं वशमागतम्॥<br><br>10897: असहायेन रामेण वैदेही पुनराहता। हत्वा संख्ये दशग्रीवं राक्षसं भीमविक्रमम्॥<br><br>10898: दुरात्मना। यस्य शाखामृगा मित्राण्यक्षाः कालमुखास्तथा। जात्यन्तरगता राजन्नेतद् बुद्ध्यानुचिन्तय॥<br><br>10899: तस्मात् स त्वं कुरुश्रेष्ठ मा शुचो भरतर्षभ। त्वद्विधा हि महात्मानो न शोचन्ति परंतप॥<br><br>10900: वैशम्पायन उवाच एवमाश्वासितो राजा मार्कण्डेयेन धीमता। त्यक्त्वा दुःखमदीनात्मा पुनरप्येनमब्रवीत्॥<br><br>10901: युधिष्ठिर उवाच नात्मानमनुशोचामि नेमान् भ्रातृन् महामुने। हरणं चापि राज्यस्य यथेमां दुपदात्मजाम्॥<br><br>10902: द्यूते दुरात्मभिः क्लिष्टा: कृष्णया तारिता वयम्। जयद्रथेन च पुनर्वनाच्चापि हृता बलात्॥<br><br>10903: अस्ति सीमन्तिनी काचिद् दृष्टपूर्वापि वा श्रुता। पतिव्रता महाभागा यथेयं दुपदात्मजा॥<br><br>10904: मार्कण्डेय उवाच शृणु राजन् कुलस्त्रीणां महाभाग्यं युधिष्ठिर। सर्वमेतद् यथा प्राप्तं सावित्र्या राजकन्यया। ॥<br><br>10905: आसीन्मनेषु धर्मात्मा राजा परमधार्मिकः। ब्रह्मण्यश्च महात्मा च सत्यसंधो जितेन्द्रियः॥<br><br>10906: यज्वा दानपतिर्दक्षः पौरजानपदप्रियः। पार्थिवोऽश्वपति म सर्वभूतहिते रतः॥<br><br>10907: क्षमावाननपत्यश्च सत्यवान् विजितेन्द्रियः। अतिक्रान्तेन वयसा संतापमुपजग्मिवान्॥<br><br>10908: अपत्योत्पादनार्थं च तीव्र नियममास्थितः। काले परिमिताहारो ब्रह्मचारी जितेन्द्रियः॥<br><br>10909: हुत्वा शतसहस्रं स सावित्र्या राजसत्तमः। षष्ठे षष्ठे तदा काले बभूव मितभोजनः॥<br><br>10910: एतेन नियमेनासीद् वर्षाण्यष्टादशैव तु। पूर्णे त्वष्टादशे वर्षे सावित्री तुष्टिमभ्यगात्॥<br><br>10911: रूपिणी तु तदा राजन् दर्शयामास तं नृपम्। अग्निहोत्रात् समुत्थाय हर्षेण महतान्विता। उवाच चैनं वरदा वचनं पार्थिवं तदा॥<br><br>10912: सावित्र्युवाच ब्रह्मचर्येण शुद्धेन दमेन नियमेन च। सर्वात्मना च भक्त्या च तुष्टास्मि तव पार्थिव॥<br><br>10913: वरं वृणीष्वाश्वपते मद्रराज यदीप्सितम्। न प्रमादश्च धर्मेषु कर्तव्यस्ते कथञ्चन॥<br><br>10914: अश्वपतिरुवाच अपत्यार्थः समारम्भः कृतो धर्मेप्सया मया। पुत्रा मे बहवो देवि भवेयुः कुलभावनाः॥<br><br>10915: तुष्टासि यदि मे देवि वरमेतं वृणोम्यहम्। संतानं परमो धर्म इत्याहुर्मां द्विजातयः॥<br><br>10916: सावित्र्युवाच पूर्वमेव मया राजन्नभिप्रायमिमं तव। ज्ञात्वा पुत्रार्थमुक्तो वै भगवांस्ते पितामहः॥<br><br>10917: प्रसादाच्चैव तस्मात् ते स्वयम्भुविहिताद् भुवि। कन्या तेजस्विनी सौम्य क्षिप्रमेव भविष्यति॥<br><br>10918: उत्तरं च न ते किंचिद् व्याहर्तव्यं कथञ्चन। पितामहनिसर्गेण तुष्टा ह्येतद् ब्रवीमि ते॥<br><br>10919: मार्कण्डेय उवाच स तथेति प्रतिज्ञाय सावित्र्या वचनं नृपः। प्रसादयामास पुनः क्षिप्रमेतद् भविष्यति॥<br><br>10920: अन्तर्हितायां सावित्र्यां जगाम स्वपुरं नृपः। स्वराज्ये चावसद् वीरः प्रजा धर्मेण पालयन्॥<br><br>10921: कस्मिंश्चित् तु गते काले स राजा नियतव्रतः। ज्येष्ठायां धर्मचारिण्यां महिष्यां गर्भमादधे॥<br><br>10922: राजपुत्र्यास्तु गर्भः स मालव्या भरतर्षभ। व्यवर्धत तदा शुक्ले तारापतिरिवाम्बरे॥<br><br>10923: प्राप्ते काले तु सुषुवे कन्यां राजीवलोचनाम्। क्रियाश्च तस्या मुदितश्चक्रे च नृपसत्तमः॥<br><br>10924: सावित्र्या प्रीतया दत्ता सावित्र्या हुत्या ह्यपि। सावित्रीत्येव नामास्याश्चक्रुर्विप्रास्तथा पिता॥<br><br>10925: सा विग्रहवतीव श्रीळवर्धत नृपात्मजा। कालेन चापि सा कन्या यौवनस्था बभूव ह॥<br><br>10926: तां सुमध्यां पृथुश्रोणी प्रतिमां काञ्चनीमिव। प्राप्तेयं देवकन्येति दृष्ट्वा सम्मेनिरे जनाः॥<br><br>10927: तां तु पद्मपलाशाक्षीं ज्वलन्तीमिव तेजसा। न कश्चिद् वरयामास तेजसा प्रतिवारितः॥<br><br>10928: अथोपोष्य शिर:स्नाता देवतामभिगम्य सा। हुत्वाग्नि विधिवद् विप्रान् वाचयामास पर्वणि॥<br><br>10929: ततः सुमनसः शेषाः प्रतिगृह्य महात्मनः। पितुः समीपमगमद् देवी श्रीरिव रूपिणी॥<br><br>10930: साभिवाद्य पितुः पादौ शेषाः पूर्वं निवेद्य च। कृताञ्जलिर्वरारोहा नृपतेः पार्श्वमास्थिता। ॥<br><br>10931: यौवनस्थां तां दृष्ट्वा स्वां सुतां देवरूपिणीम्। अयाच्यमानां च वरैर्नृपतिर्दुःखितोऽभवत्॥<br><br>10932: तु राजोवाच पुत्रि प्रदानकालस्ते न च कश्चिद् वृणोति माम्। स्वयमन्विच्छ भर्तारं गुणैः सदृशमात्मनः॥<br><br>10933: प्रार्थितः पुरुषो यश्च स निवेद्यस्त्वया मम। विमृश्याहं प्रदास्यामि वरय त्वं यथेप्सितम्॥<br><br>10934: श्रुतं हि धर्मशास्त्रेषु पठ्यमानं द्विजातिभिः। तथा त्वमपि कल्याणि गदतो मे वचः शृणु॥<br><br>10935: अप्रदाता पिता वाच्यो वाच्यश्चानुपयन् पतिः। मृते भर्तरि पुत्रश्च वाच्यो मातुररक्षिता॥<br><br>10936: इदं मे वचनं श्रुत्वा भर्तुरन्वेषणो त्वर। देवतानां यथा वाच्यो न भवेयं तथा कुरु॥<br><br>10937: मार्कण्डेय उवाच एवमुक्त्वा दुहितरं तथा वृद्धांश्च मन्त्रिणः। व्यादिदेशानुयात्रं च गम्यतां चेत्यचोदयत्॥<br><br>10938: साभिवाद्य पितुः पादौ वीडितेव मनस्विनी। पितुर्वचनमाज्ञाय निर्जगामाविचारितम्॥<br><br>10939: सा हैमं रथमास्थाय स्थविरैः सचिवैर्वृता। तपोवनानि रम्याणि राजर्षीणां जगाम ह॥<br><br>10940: मान्यानां तत्र वृद्धानां कृत्वा पादाभिवादनम्। वनानि क्रमशस्तात सर्वाण्येवाभ्यगच्छत॥<br><br>10941: एवं तीर्थेषु सर्वेषु धनोत्सर्गं नृपात्मजा। कुर्वती द्विजमुख्यानां तं तं देशं जगाम ह॥<br><br>10942: मार्कण्डेय उवाच अथ मद्राधिपो राजा नारदेन समागतः। उपविष्टः सभामध्ये कथायोगेन भारत॥<br><br>10943: ततोऽभिगम्य तीर्थानि सर्वाण्येवाश्रमांस्तथा। आजगाम पितुर्वेश्म सावित्री सह मन्त्रिभिः॥<br><br>10944: नारदेन सहासीनं सा दृष्ट्वा पितरं शुभा। उभयोरेव शिरसा चक्रे पादाभिवादनम्॥<br><br>10945: नारद उवाच क्व गदाभूत् सुतेयं ते कुतश्चैवागता नृप। किमर्थं युवती भत्रे न चैनां सम्प्रयच्छसि॥<br><br>10946: अश्वपतिरुवाच कार्येण खल्वनेनैव प्रेषितायैव चागता। एतस्याः शृणु देवर्षे भर्तारं योऽनया वृतः॥<br><br>10947: मार्कण्डेय उवाच सा ब्रूहि विस्तरेणेति पित्रा संचोदिता शुभा। तदैव तस्य वचनं प्रतिगृह्येदमब्रवीत्॥<br><br>10948: सावित्र्युवाच आसीच्छाल्वेषु धर्मात्मा क्षत्रियः पृथिवीपतिः। धुमत्सेन इति ख्यातः पश्चाच्चान्धो बभूव ह॥<br><br>10949: विनष्टचक्षुषस्तस्य बालपुत्रस्य धीमतः। सामीप्येन हृतं राज्यं छिद्रेऽस्मिन् पूर्ववैरिणा॥<br><br>10950: स बालवत्सया साधु भार्यया प्रस्थितो वनम्। महारण्यं गतश्चापि तपस्तेपे महाव्रतः॥<br><br>10951: तस्य पुत्र पुरे जातः संवृद्धश्च तपोवने। सत्यवाननुरूपो मे भर्तेति मनसा वृतः॥<br><br>10952: नारद उवाच अहो बत महत् पापं सावित्र्या नृपते कृतम्। अजानन्त्या यदनया गुणवान् सत्यवान् वृतः॥<br><br>10953: सत्यं वदत्यस्य पिता सत्यं माता प्रभाषते। तथास्य ब्राह्मणाश्चक्रुर्नामैतत् सत्यवानिति॥<br><br>10954: बालस्याश्वाः प्रियाश्चास्य करोत्यश्वांश्च मृन्मयान्। चित्रेऽपि विलिखत्यश्वांश्चित्राश्व इति चोच्यते॥<br><br>10955: राजोवाच अपीदानी स तेजस्वी बुद्धिमान् वा नृपात्मजः। क्षमावानपि वा शूरः सत्यवान् पितृवत्सलः॥<br><br>10956: नारद उवाच विवस्वानिव तेजस्वी बृहस्पतिसमो मतौ। महेन्द्र इव वीस्थ वसुधेव समन्वितः॥<br><br>10957: अश्वपतिरुवाच अपि राजात्मजो दाता ब्रह्मण्यश्चापि सत्यवान्। रूपवानप्युदारो वाप्यथवा प्रियदर्शनः॥<br><br>10958: नारद उवाच सांकृते रन्तिदेवस्य स्वशक्त्या दानतः समः। ब्रह्मण्यः सत्यवादी न शिबिरौशीनरो यथा॥<br><br>10959: ययातिरिव चोदारः सोमवत् प्रियदर्शनः। रूपेणान्यतमोऽश्विभ्यां धुमत्सेनसुतो बली॥<br><br>10960: स दान्तः स मृदुः शूरः स सत्यः संयतेन्द्रियः। स मैत्रः सोऽनसूयश्च स ह्रीमान् द्युतिमांश्च सः॥<br><br>10961: नित्यशश्चार्जवं तस्मिन् स्थितिस्तस्यैव च ध्रुवा। संक्षेपतस्तपोवृद्धैः शीलवृद्धश्च कथ्यते॥<br><br>10962: अश्वपतिरुवाच गुणैरुपेतं सर्वैस्तं भगवन् प्रब्रवीषि मे। दोषानष्यस्य मे ब्रूहि यदि सन्तीह केचन॥<br><br>10963: नारद उवाच एक एवास्य दोषो हि गुणानाक्रम्य तिष्ठति। स च दोषः प्रयत्नेन न शक्यमतिवर्तितुम्॥<br><br>10964: एको दोषोऽस्ति नान्योऽस्य सोऽद्यप्रभृति सत्यवान्। संवत्सरेण क्षीणायुहन्यासं करिष्यति॥<br><br>10965: राजोवाच एहि सावित्रि गच्छस्व अन्यं वरय शोभने। तस्य दोषो महानेको गुणानाक्रम्य च स्थितः॥<br><br>10966: यथा मे भगवानाह नारदो देवस्तकृतः। संवत्सरेण सोऽल्पायुहन्यासं करिष्यति॥<br><br>10967: सावित्र्युवाच सकृदंशो निपतति सकृत् कन्या प्रदीयते। सकृदाह ददानीति त्रीण्येतानि सकृत् सकृत्॥<br><br>10968: दीर्घायुरथवाल्पायुः सगुणो निर्गुणोऽपि वा। सकृद् वृतो मया भर्ता न द्वितीयं वृणोम्यहम्॥<br><br>10969: मनसा निश्चयं कृत्वा ततो वाचाभिधीयते। क्रियते कर्मणा पश्चात् प्रमाणं मे मनस्ततः॥<br><br>10970: नारद उवाच स्थिरा बुद्धिर्नरश्रेष्ठ सावित्र्या दुहितुस्तव। नैष वारयितुं शक्या धर्मादस्मात् कथंचन॥<br><br>10971: नान्यस्मिन् पुरुषे सन्ति ये सत्यवति वै गुणाः। प्रदानमेव तस्मान्मे रोचते दुहितुस्तव॥<br><br>10972: राजोवाच अविचाल्यं तदुक्तं यत् तथ्यं भगवता वचः। करिष्याम्येतदेवं च गुरुर्हि भगवान् मम॥<br><br>10973: नारद उवाच अविघ्नमस्तु सावित्र्याः प्रदाने दुहितुस्तव। साधयिष्याम्यहं तावत् सर्वेषां भद्रमस्तु वः॥<br><br>10974: मार्कण्डेय उवाच एवमुक्त्वा समुत्पत्य नारदस्त्रिदिवं गतः। राजापि दुहितुः सज्जं वैवाहिकमकारयत्॥<br><br>10975: मार्कण्डेय उवाच अथ कन्याप्रदाने स तमेवार्थं विचिन्तयन्। समानिन्ये च तत् सर्वं भाण्डं वैवाहिकं नृपः॥<br><br>10976: ततो वृद्धान् द्विजान् सर्वानृत्विजः सपुरोहितान्। समाहूय दिने पुण्ये प्रययौ सह कन्यया॥<br><br>10977: मेध्यारण्यं स गत्वा च धुमत्सेनाश्रमं नृपः। पद्भ्यामेव द्विजैः सार्धं राजर्षि तमुपागमत्॥<br><br>10978: तत्रापश्यन्महाभाग शालवृक्षमुपाश्रितम्। कौश्यां बृस्यां समासीनं चक्षुर्हीनं नृपं तदा॥<br><br>10979: स राजा तस्य राजर्षेः कृत्वा पूजां यथार्हतः। वाचा सुनियतो भूत्वा चकारात्मनिवेदनम्॥<br><br>10980: तस्यार्थ्यमासनं चैव गां चावेद्य स धर्मवित्। किमागमनमित्येवं राजा राजानमब्रवीत्॥<br><br>10981: तस्य सर्वमभिप्रायमितिकर्तव्यतां च ताम्। सत्यवन्तं समुद्दिश्य सर्वमेव न्यवेदयत्॥<br><br>10982: अश्वपतिरुवाच सावित्री नाम राजर्षे कन्येयं मम शोभना। तां स्वधर्मेण धर्मज्ञ स्नुषार्थे त्वं गृहाण मे॥<br><br>10983: धुमत्सेन उवाच श्वराम धर्म नियतास्तपस्विनः। कथं त्वनीं वनवासमाश्रमे निवत्स्यते क्लेशमिमं सुता तव॥<br><br>10984: अश्वपतिरुवाच सुखं च दुःखं च भवाभवात्मकं यदा विजानाति सुताहमेव च। न मद्विधे युज्यति राक्यमीदृशं विनिश्चयेनाभिगतोऽस्मि ते नृप॥<br><br>10985: आशां नार्हसि मे हन्तुं सौहृदात् प्रणतस्य च। अभितश्चागतं प्रेम्णा प्रत्याख्यातुं न मार्हसि॥<br><br>10986: अनुरूपो हि युक्तश्च त्वं ममाहं तवापि च। स्नुषां प्रतीच्छ मे कन्यां भार्यां सत्यवतः सतः॥<br><br>10987: धुमत्सेन उवाच पूर्वमेवाभिलषितः सम्बन्धो मे त्वया सह। भ्रष्टराज्यस्त्वहमिति तत एतद् विचारितम्॥<br><br>10988: अभिप्रायस्त्वयं यो मे पूर्वमेवाभिकाक्षितः। स निर्वर्ततु मेऽद्यैव काक्षितो ह्यसि मेऽतिथिः॥<br><br>10989: ततः सर्वान् समानाय्य द्विजानाश्रमवासिनः। यथाविधि समुद्वाहं कारयामासतुनृपौ॥<br><br>10990: दत्त्वा सोऽश्वपतिः कन्यां यथार्ह सपिरच्छदम्। ययौ स्वमेव भवनं युक्तः परमया मुदा॥<br><br>10991: सत्यवानपि तां भार्यां लब्ध्वा सर्वगुणान्विताम्। मुमुदे सा च तं लब्ध्वा भर्तारं मनसेप्सितम्॥<br><br>10992: गते पितरि सर्वाणि संन्यस्याभरणानि सा। जगृहे वल्कलान्येव वस्त्रं काषायमेव च॥<br><br>10993: परिचारैर्गुणैश्चैव प्रश्रयेण दमेन च। सर्वकामक्रियाभिश्च सर्वेषां तुष्टिमादधे॥<br><br>10994: शुश्रू शरीरसत्कारैः सर्वैराच्छादनादिभिः। श्वशुरं देवसत्कारैर्वाचः संयमनेन च॥<br><br>10995: तथैव प्रियवादेन नैपुणेन शमेन च। रहाचैवोपचारेण भर्तारं पर्यतोषयत्॥<br><br>10996: एवं तत्राश्रमे तेषां तदा निवसतां सताम्। कालस्तपस्यतां कश्चिदपाक्रामत भारत॥<br><br>10997: सावित्र्या ग्लायमानायास्तिष्ठन्त्यास्तु दिवानिशम्। नारदेन यदुक्तं तद् वाक्यं मनसि वर्तते॥<br><br>10998: मार्कण्डेय उवाच ततः काले बहुतिथे व्यतिक्रान्ते कदाचन। प्राप्तः स कालो मर्तव्यं यत्र स्तयवता नृप॥<br><br>10999: गणयन्त्याश्च सावित्र्या दिवसे दिवसे गते। यद् वाक्यं नारदेनोक्तं वर्तते हृदि नित्यशः॥<br><br>11000: चतुर्थेऽहनि मर्तव्यमिति संचिन्त्य भाविनी। व्रतः त्रिरात्रमुद्दिश्य दिवारानं स्थिताभवत्॥<br><br>11001: तं श्रुत्वा नियमं तस्या भृशं दुःखान्वितो नृपः। उत्थाय वाक्यं सावित्रीमब्रवीत् परिसान्त्वयन्॥<br><br>11002: द्युमत्सेन उवाच अतितीव्रोऽयमारम्भस्त्वयाऽऽरब्धो नृपात्मजे। तिसृणां वससीतनां हि स्थानं परमदुश्चरम्॥<br><br>11003: सावित्र्युवाच न कार्यस्तात संताप: पारयिष्याम्यहं व्रतम्। व्यवसायकृतं हीदं व्यवसायश्च कारणम्॥<br><br>11004: धुमत्सेन उवाच व्रतं भिन्धीति वक्तुं त्वां नास्मि शक्तः कथञ्चन। पारयस्येति वचनं युक्तमस्मद्विधो वदेत्॥<br><br>11005: मार्कण्डेय उवाच एवमुक्त्वा धुमत्सेनो विरराम महामनाः। तिष्ठन्ती चैव सावित्री काष्ठभूतेव लक्ष्यते॥<br><br>11006: श्वोभूते भर्तृमरणे सावित्र्या भरतर्षभ। दुःखान्वितायास्तिष्ठन्त्याः सा रात्रिर्व्यत्यवर्तत॥<br><br>11007: अद्य तद् दिवसं चेति हुत्वा दीप्तं हुताशनम्। युगमात्रोदिते सूर्ये कृत्वा पौर्वाहिणकी: क्रियाः॥<br><br>11008: ततः सर्वान् द्विजान् वृद्धान् श्व श्वशुरमेव च। अभिवाद्यानुपूर्येण प्राञ्जलिर्नियता स्थिता॥<br><br>11009: अवैधव्याशिषस्ते तु सावित्र्यर्थं हिताः शुभाः। ऊचुस्तपस्विनः सर्वे तपोवननिवासिनः॥<br><br>11010: एवमस्त्विति सावित्री ध्यानयोगपरायणा। मनसा ता गिरः सर्वा प्रत्यगृह्णात् तपस्विनाम्॥<br><br>11011: तं कालं तं मुहूर्तं च प्रतीक्षन्ती नृपात्मजा। यथोक्तं नारदवचश्चिन्तयन्ती सुदुःखिता॥<br><br>11012: ततस्तु श्वश्रूश्वशुरावूचतुस्तां नृपात्मजाम्। एकान्तमास्थितां वाक्यं प्रीत्या भरतसत्तम॥<br><br>11013: श्वशुरावूचतुः व्रतं यथोपदिष्टं तु तथा तत् पारितं त्वया। आहारकालः सम्प्राप्तः क्रियतां यदनन्तरम्॥<br><br>11014: सावित्र्युवाच अस्तं गते मयाऽऽदित्ये भोक्तव्यं कृतकामया। एष मे हृदि संकल्प: समयश्च कृतो मया॥<br><br>11015: मार्कण्डेय उवाच एवं सम्भाषणाणायाः सावित्र्या भोजनं प्रति। स्कन्धे परशुमादाय सत्यवान् प्रस्थितो वनम्॥<br><br>11016: सावित्री त्वाह भर्तारं नैकस्त्वं गन्तुमर्हसि। सह त्वया गमिष्यामि न हि त्वां हातुमुत्सहे॥<br><br>11017: सत्यावानुवाच वनं न गतपूर्वं ते दुःखः पन्थाश्च भाविनि। व्रोतपवासक्षामा च कथं पद्भ्यां गमिष्यसि॥<br><br>11018: सावित्र्युवाच उपवासान्न मे ग्लानिर्नास्ति चापि परिश्रमः। गमने च कृतोत्साहां प्रतिषेढुं न मार्हसि। ॥<br><br>11019: सत्यवानुवाच यदि ते गमनोत्साहः करिष्यामि तव प्रियम्। मम त्वामन्त्रय गुरून् न मां दोषः स्पृशेदयम्॥<br><br>11020: मार्कण्डेय उवाच साभिवाद्याब्रवीच्छ्वधू श्वशुरं च महाव्रता। अयं गच्छति मे भर्ता फलाहारो महावनम्॥<br><br>11021: इच्छेयमभ्यनुज्ञाता आर्यया श्वशुरेण ह। अनेन सह निर्गन्तुं न मेऽद्य विरहः क्षमः॥<br><br>11022: गुर्वग्निहोत्रार्थकृते प्रस्थितश्च सुतस्तव। न निवार्यो निवार्यः स्यादन्यथा प्रस्थितो वनम्॥<br><br>11023: संवत्सरः किंचिदूनो न निष्क्रान्ताहमाश्रमात्। वनं कुसुमितं द्रष्टुं परं कौतूहलं हि मे॥<br><br>11024: द्युमत्सेन उवाच यतः प्रभृति सावित्री पित्रा दत्ता स्नुषा मम। नानयाभ्यर्थनायुक्तमुक्तपूर्वं स्मराम्यहम्॥<br><br>11025: तदेषा लभतां कामं यथाभिलषितं वधूः। अप्रमादश्च कर्तव्यः पुत्रि सत्यवतः पथि॥<br><br>11026: मार्कण्डेय उवाच उभाब्यामभ्यनुज्ञाता सा जगाम यशस्विनी। सह भ; हसन्तीव हृदयेन विदूयता॥<br><br>11027: सा वनानि विचित्राणि रमणीयानि सर्वशः। मयूरगणजुष्टानि ददर्श विपुलेक्षणा॥<br><br>11028: नदीः पुण्यवहाश्चैव पुष्पितांश्च नगोत्तमान्। सत्यवानाह पश्येति सावित्री मधुरं वचः॥<br><br>11029: निरीक्षमाणा भर्तारं स्रवावस्थमनिन्दिता। मृतमेव हि भर्तारं काले मुनिवचः स्मरन्॥<br><br>11030: अनुव्रजन्ती भर्तारं जगाम मृदुगामिनी। द्विधेष हृदयं कृत्वा तं च कालमवेक्षती॥<br><br>11031: मार्कण्डेय उवाच अथ भार्यासहायः स फलान्यादाय वीर्यवान्। कठिनं पूरयामास ततः काष्ठान्यपाटयत्॥<br><br>11032: तस्य पाटयतः काष्ठं स्वेदो वै समजायत। व्यायामेन च तेनास्य जज्ञे शिरसि वेदना॥<br><br>11033: सोऽभिगम्य प्रियां भार्यामुवाच श्रमपिडितः। सत्यावानुवाच व्यायामेन ममानेन जाता शिरसि वेदना॥<br><br>11034: अङ्गानि चैव सावित्रि हृदयं दूयतीव च। अस्वस्थमिव चात्मानं लक्षये मितभाषिणी॥<br><br>11035: शूलैरिव शिरो विद्धमिदं संलक्षयाम्यहम्। तत् खप्तुमिच्छे कल्याणि न स्थातुं शक्तिरस्ति मे॥<br><br>11036: सा समासाद्य सावित्री भर्तारमुपगम्य च। उत्सङ्गेऽस्य शिरः कृत्वा निषसाद महीतले॥<br><br>11037: ततः सा नारदवचो विमृशन्ती तपस्विनी। तं मुहूर्त क्षणं बेला दिवसं च युयोज ह॥<br><br>11038: मुहूर्तादेव चापश्यत् पुरुषं रक्तवाससम्। बद्धमौलिं वपुष्मन्तमादित्यसमतेजसम्॥<br><br>11039: श्यामावदातं रक्ताक्षं पाशहस्तं भयावहम्। स्थितं सत्यवतः पार्श्वे निरीक्षन्तं तमेव च॥<br><br>11040: तं दृष्ट्वा सहसोत्थाय भर्तुर्यस्य शनैः शिरः। कृताञ्जलिरुवाचार्ता हृदयेन प्रवेपती॥<br><br>11041: सावित्र्युवाच दैवतं त्वाभिजानामि वपुरेतद्ध्यमानुषम्। कामया ब्रूहि देवेश कस्त्वं किं च चिकीर्षसि॥<br><br>11042: यम उवाच पतिव्रततासि सावित्रि तथैव च तपोऽन्विता। अतस्त्वामबिबाषामि विद्धि मां त्वं शुभे यमम्॥<br><br>11043: अयं ते सत्यवान भर्ता क्षीणायुः पार्थिवात्मजः। नेष्यामि तमहं बद्ध्वा विद्ध्यतन्मे चिकीर्षितम्॥<br><br>11044: सावित्र्युवाच श्रूयते भगवन् दूतास्तवागच्छन्ति मानवान्। नेतुं किल भवान् कस्मादागतोऽसि स्वयं प्रभो॥<br><br>11045: मार्कण्डेय उवाच इत्युक्तः पितृराजस्तां भगवान् स्वचिकीर्षितम्। यथावत् सर्वमाख्यातुं तत्प्रियार्थं प्रचक्रमे॥<br><br>11046: अयं च धर्मसंयुक्तो रूपवान् गुणसागरः। ना) मत्पुरुषैर्नेतुमतोऽस्मि स्वयमागतः॥<br><br>11047: ततः सत्यवतः कायात् पाशबद्धं वशं गतम्। अङ्गुष्ठमात्रं पुरुषं निश्चकर्ष यमो बलात्॥<br><br>11048: ततः समुद्धृतप्राणं गतश्वासं हतप्रभम्। निर्विचेष्टं शरीरं तद् बभूवाप्रियददर्शनम्॥<br><br>11049: यमस्तु तं ततो बद्ध्वा प्रयातो दक्षिणामुखः। सावित्री चैव दुःखार्ता यममेवान्वगच्छत। नियमव्रतसंसिद्धा महाभागा पतिव्रता॥<br><br>11050: यम उवाच निवर्त गच्छ सावित्री कुरुष्वास्यौर्ध्वदेहिकम्। कृतं भर्तुस्त्वयाऽऽनृण्यं यावद् गम्यं गतं त्वया॥<br><br>11051: सावित्र्युवाच यत्र मे नीयते भर्ता स्वयं वा यत्र गच्छति। मया च तत्र गन्तव्यमेष धर्मः सनातनः॥<br><br>11052: तपसा गुरुभक्त्या च भर्तुः स्नेहाद् व्रतेन च। तव चैव प्रसादेन न मे प्रतिहता गतिः॥<br><br>11053: प्राहुः साप्तपदं मैत्रं बुधास्तत्त्वार्थदर्शिनः। मित्रतां च पुरस्कृत्य किञ्चिद् वक्ष्यामि तच्छृणु॥<br><br>11054: नानात्मवन्तस्तु वने चरन्ति धर्मं च वासं च परिश्रमं च। विज्ञानतो धर्ममुदाहरन्ति तस्मात् सन्तो धर्ममाहुः प्रधानम्॥<br><br>11055: एकस्य धर्मेण सतां मतेन सर्वे स्म तं मार्गमनुप्रपन्नाः। मा वै द्वितीयं मा तृतीयं च वाञ्छेत् तस्मात् सन्तो धर्ममाहुः प्रधानम्॥<br><br>11056: यम उवाच निवर्त तुष्टोऽस्मि तवानया गिरा स्वराक्षरव्यञ्जनहेतुयुक्तया। वरं वृणीष्वेह विनास्य जीवितं ददानि ते सर्वमनिन्दिते वरम्॥<br><br>11057: सावित्र्युवाच च्युतः स्वराज्याद् वनवासमाश्रितो विनष्टचक्षुः श्वशुरो ममाश्रमे। स्तव प्रसादाज्ज्दलनार्क संनिभः॥<br><br>11058: यम उवाच ददानि तेऽहं तमनिन्दिते वरं यथा त्वयोक्तं भविता च तत् तथा। तवाध्वना ग्लानिमिवोपलक्षये निवर्त गच्छस्व न ते श्रमो भवेत्॥<br><br>11059: सावित्र्युवाच श्रमः कुतो भर्तृसमीपतो हि मे यतो हि भर्ता मम सा गतिधुवा। यतः पति नेष्यसि तत्र मे गतिः वचो निबोध मे॥<br><br>11060: सतां सकृत्संगतमीप्सितं परं ततः परं मित्रमिति प्रचक्षते। न चाफलं सत्पुरुषेण सङ्गतं ततः सतां सन्निवसेत् सपागमे॥<br><br>11061: यम उवाच मनोऽनुकूलं बुधबुद्धिवर्धनं त्वया यदुक्तं वचनं हिताश्रयम्। विना पुनः सत्यवतोऽस्य जीवितं वरं द्वितीयं वरयस्व भामिनि॥<br><br>11062: सावित्र्युवाच हृतं पुरा मे स्वशुरस्य धीमतः स्वमेव राज्यं लभतां स पार्थिवः। जह्यात् स्वधर्मं न च मे गुरुर्यथा द्वितीयमेतद् वरयामि ते वरम्॥<br><br>11063: यम उवाच न च स्वधर्मात् परिहास्यते नृपः। कृतेन कामेन मया नृपात्मजे निवर्तगच्छस्व न ते श्रमो भवेत्॥<br><br>11064: सावित्र्युवाच पतास्त्वयैता नियमेन संयता नियम्य चैता नयसे निकामया। ततो यमत्वं तव देव विश्रुतं निबोध चेमां गिरमीरितां मया॥<br><br>11065: अद्रोहः सर्वभूतेषु कर्मणा मनसा गिरा। अनुग्रहश्च दानं च सतां धर्मः सनातनः॥<br><br>11066: एवंप्रायश्च लोकोऽयं मनुष्याः शक्तिपेशलाः। सन्तस्त्वेवाप्यमित्रेषु दयां प्राप्तेषु कुर्वते॥<br><br>11067: यम उवाच स्तथा त्वया वाक्यमिदं समीरितम्। विना पुनः सत्यवतोऽस्य जीवितं वरं वृणीष्वेह शुभे यदिच्छसि॥<br><br>11068: सावित्र्युवाच ममानपत्यः पृथिवीपतिः पिता भवेत् पितुः पुत्रशतं तथौरसम्। कुलस्य सन्तानकरं च यद् भवेत् तृतीयमेतद् वरयामि ते वरम्॥<br><br>11069: यम उवाच कुलस्य सन्तानकरं सुवर्चसं शतं सुतानां पितुरस्तु ते शुभे! कृतेन कामेन नराधिपात्मजे निवर्त दूरं हि पथस्त्वमागता॥<br><br>11070: सावित्र्युवाच न दूरमेतन्मम भर्तृसंनिधौ मनो हि मे दूरतरं प्रधावति। अथ व्रजन्नेव गिरं समुद्यतां मयोच्यमानां शृणु भूय एव च॥<br><br>11071: स्ततो हि वैवस्वत उच्यसे बुधैः। स्ततस्तवेहेश्वर धर्मराजता॥<br><br>11072: आत्मन्यपि न विश्वासस्तथा भवति सत्सु यः। तस्मात् सत्सु विशेषेण सर्वः प्रणयमिच्छति॥<br><br>11073: सौहृदात् सर्वभूतानां विश्वासो नाम जायते। तस्मात् सत्सु विशेषेण विश्वासं कुरुते जनः॥<br><br>11074: यम उवाच उदाहृतं ते वचनं यदङ्गने शुभे न तादृक् त्वदृते श्रुतं मया। अनेन तुष्टोऽस्मि विनास्य जीवितं वरं चतुर्थं वरयस्व गच्छ च॥<br><br>11075: सावित्र्युवाच ममात्मजं सत्यवतस्तथौरसं भवेदुभाभ्यामिह यत् कुलोद्वहम्। मिदं चतुर्थं वरयामि ते वरम्॥<br><br>11076: यम उवाच शतं सुतानां बलवीर्यशालिनां भविष्यति प्रीतिकरं तवाबले। परिश्रमस्ते न भवेनृपात्मजे निवर्त दूरं हि पथस्त्वमागता॥<br><br>11077: सावित्र्युवाच सतां सदा शाश्वतधर्मवृत्तिः सन्तो न सीदन्ति न च व्यथन्ति। सतां सद्धि फलंः सङ्गमोऽस्ति सद्भयो भयं नानुवर्तन्ति सन्तः॥<br><br>11078: सन्तो हि सत्येन नयन्ति सूर्यं सन्तो भूमिं तपसा धारयन्ति। सन्तो गतिर्भूतभव्यस्य राजन् सतां मध्ये नावसीदन्ति सन्तः॥<br><br>11079: आर्यजुष्टमिदं वृत्तमिति विज्ञाय शाश्वतम्। सन्तः परार्थं कुर्वाणा नावेक्षन्ति परस्परम्॥<br><br>11080: न च प्रसादः सत्पुरुषेषु मोघो न चाप्यर्थो नश्यति नापि मानः। यस्मादेतन्नियतं सत्सु नित्यं तस्मात् सन्तो रक्षितारो भवन्ति॥<br><br>11081: यम उवाच यथा यथा भाषसि धर्मसंहितं मनोऽनुकूलं सुपदं महार्थवत्। तथा तथा मे त्वयि भक्तिरुत्तमा वरं वृणीष्वाप्रतिमं पतिव्रते॥<br><br>11082: सावित्र्युवाच स्तथा यथान्येषु वरेषु मानद। वरं वृणे जीवतु सत्यवानयं यथा मृता ह्येवमहं पतिं विना॥<br><br>11083: न कामये भर्तृविनाकृता सुखं न कामये भर्तृविनाकृता दिवम्। न कामये भर्तृविनाकृता श्रियं न भर्तृहीना व्यवसामि जीवितुम्॥<br><br>11084: वरातिसर्ग: शतपुत्रता मम त्वयैव दत्तो ह्रियते च मे पतिः। वरं वृणे जीवतु सत्यवानयं तवैव सत्यं वचनं भविष्यति॥<br><br>11085: मार्कण्डेय उवाच तथेत्युक्त्वा तु तं पाशं मुक्त्वा वैवस्वतो यमः। धर्मराजः प्रहृष्टात्मा सावित्रीमिदमब्रवीत्॥<br><br>11086: एष भद्रे मया मुक्तो भर्ता ते कुलनन्दिनि। अरोगस्तव नेयश्च सिदार्थः स भविष्यति॥<br><br>11087: चतुर्वर्षशतायुश्च त्वया सार्धमवाप्स्यति। इष्ट्वा यज्ञैश्च धर्मेण ख्यातिं लोके गमिष्यति॥<br><br>11088: त्वयि पुत्रशतं चैव सत्यवाञ्जनयिष्यति। ते चापि सर्वे राजानः क्षत्रियाः पुत्रपौत्रिणः॥<br><br>11089: ख्यातास्त्वन्नामधेयाश्च भविष्यन्तीह शाश्वताः। पितुश्च ते पुत्रशतं भविता तव मातरि॥<br><br>11090: मालव्यां मालवा नाम शाश्वताः पुत्रपौत्रिणः। भ्रातरस्ते भविष्यन्ति क्षत्रियास्त्रिदशोपमाः॥<br><br>11091: एवं तस्यै वरं दत्त्वा धर्मराजः प्रतापवान्। निवर्तयित्वा सावित्रीं स्वमेव भवनं ययौ॥<br><br>11092: सावित्र्यपि यमे याते भर्तारं प्रतिलभ्य च। जगाम तत्र यत्रास्या भर्तुः शावं कलेवरम्॥<br><br>11093: सा भूमौ प्रेक्ष्य भर्तारमुपसृत्योपगृह्य च। उत्सङ्गे शिर आरोप्य भूमावुपविवेश ह॥<br><br>11094: संज्ञां च स पुनर्लब्ध्वा सावित्रीमभ्यभाषत। प्रोष्यागत इव प्रेम्णा पुनः पुनरुदीक्ष्य वै॥<br><br>11095: सत्यवानुवाच सुचिरं बत सुप्तोऽस्मि किमर्थं नावबोधितः। क्व चासौ पुरुष: श्यामो योऽसौ मां संचकर्ष ह। । ६५। सावित्र्युवाच सुचिरं त्वं प्रसुप्तोऽसि ममाङ्के पुरुषर्षभ। गतः स भगवान् देवः प्रजायसंयमनो यमः॥<br><br>11096: विश्रान्तोऽसि महाभाग विनिद्रश्च नृपात्मज! यदि शक्यं समुत्तिष्ठ विगाढां पश्य शर्वरीम्॥<br><br>11097: मार्कण्डेय उवाच उपलभ्य ततः संज्ञां सुखसुप्त इवोत्थितः। दिशः सर्वा वनान्तांश्च निरीक्ष्योवाच सत्यवान्॥<br><br>11098: फलाहारोऽस्मि निष्क्रान्तस्त्वया सह सुमध्यमे। ततः पाटयत: काष्ठं शिरसो मे रुजाभवत्॥<br><br>11099: शिरोऽभितापसंतप्तः स्थातुं चिरमशक्नुवन्। तवोत्सङ्गे प्रसुप्तोऽस्मि इति सर्वं स्मरे शुभे॥<br><br>11100: त्वयोपगूढस्य च मे निद्रयापहृतं मनः। ततोऽपश्यं तमो घोरं पुरुषं च महौजसम्॥<br><br>11101: तद् यदि त्वं विजानासि किं तद् ब्रूहि सुमध्यमे। स्वप्नो मे यदि वा दृष्टो यदि वा सत्यमेव तत्॥<br><br>11102: तमुवाचाथ सावित्री रजनी व्यवगाहते। वस्ते सर्वं यथावृत्तमाख्यास्यामि नृपात्मज॥<br><br>11103: उत्तिष्ठोत्तिष्ठ भद्रं ते पितरौ पश्य सुव्रत। विगाढा रजनी चेयं निवृत्तश्च दिवाकरः॥<br><br>11104: नक्तंचराचरन्त्येते हृष्टाः क्रूराभिभाषिणः। श्रूयन्ते पर्णशब्दाश्च मृगाणां चरतां वने॥<br><br>11105: एता घोरं शिवा नादान दिशं दक्षिणपश्चिमाम्। आस्थाय विरुवन्त्युचाः कम्पयन्त्यो मनो मम॥<br><br>11106: सत्यवानुवाच वनं प्रतिभयाकारं घनेन तमसाऽऽवृतम्। न विज्ञास्यसि पन्थानं गन्तुं चैव न शक्ष्यसि॥<br><br>11107: सावित्र्युवाच अस्मिन्नद्य वने दग्धे शुष्कवृक्षः स्थितो ज्वलन्। वायुना धम्यमानोऽत्र दृश्यतेऽग्निः क्वचित् क्वचित्। । ततोऽग्निमानयित्वेह ज्वालयिष्यामि सर्वतः। काष्ठानीमानि सन्तीह जहि सन्तापमात्मनः॥<br><br>11108: यदि नोत्सहसे गन्तुं सरुजं त्वां हि लक्षये। न च ज्ञास्यसि पन्थानं तमसा संवृते वने॥<br><br>11109: श्वः प्रभाते वने दृश्ये यास्यावोऽनुमते तव। वसावेह क्षपामेकां रुचितं यदि तेऽनघ॥<br><br>11110: सत्यवानुवाच शिरोरुजा निवृत्ता मे स्वस्थान्यङ्गानि लक्षये। मातापितृभ्यामिच्छामि संगमं त्वत्प्रसादजम्॥<br><br>11111: न कदाजिद् विकालं हि गतपूर्वो मयाऽऽश्रमः। अनागतायां सन्ध्यायां माता मे प्ररुणद्धि माम्॥<br><br>11112: दिवापि मयि निष्क्रान्ते संतष्येते गुरू मम। विचिनोति हि मां तातः सहैवाश्रमवासिभिः॥<br><br>11113: मात्रा पित्रा च सुभृशं दुःखिताभ्यामहं पुरा। उपालब्धश्च बहुशश्चिरेणागच्छसीति ह॥<br><br>11114: का त्ववस्था तयोरद्य मदर्थमिति चिन्तये। तयोरदृश्ये मयि च महद् दुःखं भविष्यति॥<br><br>11115: पुरा मामूचतुश्चैव रात्रावस्रायमाणको। भृशं सुदुःखितौ वृद्धौ बहुशः प्रीतिसंयुतौ॥<br><br>11116: त्वया हीनौ न जीवाव मुहूर्तमपि पुत्रका यावद् धरिष्यसे पुत्र तावन्नौ जीवितं ध्रुवम्॥<br><br>11117: वृद्धयोरन्धयोदृष्टिस्त्वयि वंशः प्रतिष्ठितः। त्वयि पिण्डश्च कीर्तिश्च संतानं चावयोरिति॥<br><br>11118: माता वृद्धा पिता वृद्धस्तयोर्यष्टिरहं किल। तौ रात्रौ मामपश्यन्तौ कामवस्थां गमिष्यतः॥<br><br>11119: निद्रायाश्चाभ्यसूयामि यस्या हेतोः पिता मम। माता च संशयं प्राप्ता मत्कृतेऽनपकारिणी॥<br><br>11120: अहं च संशयं प्राप्तः कृच्छ्रामापदमास्थितः। मातापितृभ्यां हि विना नाहं जीवितुमुत्सहे॥<br><br>11121: व्यक्तमाकुलया बुद्ध्या प्रज्ञाचक्षुः पिता मम। एकैकमस्यां वेलायां पृच्छत्याश्रमवासिनम्॥<br><br>11122: नात्मानमनुशोचामि यथाहं पितरं शुभे। भर्तारं चाप्यनुगतां मातरं परिदुर्बलाम्॥<br><br>11123: मत्कृतेन हि तावद्य सन्तापं परमेध्यतः। जीवन्तावनुजीवामि भर्तव्यौ तौ मयेति ह॥<br><br>11124: तयोः प्रियं मे कर्तव्यमिति जानामि चाप्यहम्। मार्कण्डेय उवाच एवमुक्त्वा स धर्मात्मा गुरुभक्तो गुरुप्रियः॥<br><br>11125: उच्छ्रित्य बाहू दुःखार्तः सुस्वरं प्ररुरोद ह। ततोऽब्रवीत् तथा दृष्ट्वा भर्तारं शोककर्शितम्॥<br><br>11126: प्रमृज्याश्रूणि नेत्राभ्यां सावित्री धर्मचारिणी। यदि मेऽस्ति तपस्तप्तं यदि दत्तं हुतं यदि॥<br><br>11127: शुश्रूश्वशुरभर्तृणां मम पुण्यास्तु शर्वरी। न स्मराम्युक्तपूर्वं वै स्वैरेष्वप्यनृतां गिरम्॥<br><br>11128: सत्यवानुवाच कामये दर्शनं पित्रोर्याहि सावित्रि मा चिरम्॥<br><br>11129: पुरा मातुः पितुर्वापि यदि पश्यामि विप्रियम्। न जीविष्ये वरारोहे सत्येनात्मानमालभे॥<br><br>11130: यदि धर्मे च ते बुद्धिर्मा चेज्जीवन्तमिच्छसि। मम प्रियं वा कर्तव्यं गच्छावाश्रममन्तिकात्॥<br><br>11131: मार्कण्डेय उवाच सावित्री तत उत्थाय केशान् संयम्य भाविनी। पतिमुत्थापयामास बाहुभ्यां परिगृह्य वै॥<br><br>11132: उत्थाय सत्यवांश्चापि प्रमृज्याङ्गानि पाणिना। सर्वा दिशः समालोक्य कठिने दृष्टिमादधे॥<br><br>11133: तमुवाचाथ सावित्री श्वः फलानि हरिष्यसि। योगक्षेमार्थमेतं ते नेष्यामि परशुं त्वहम्॥<br><br>11134: कृत्वा कठिनभारं सा वृक्षशाखावलम्बिनम्। गृहीत्वा परशुं भर्तुः सकाशे पुनरागमत्॥<br><br>11135: वामे स्कन्धे तु वामोरूर्भर्तुर्बाहुं निवेश्य च। दक्षिणेन परिष्वज्य जगाम गजगामिनी॥<br><br>11136: सत्यवानुवाच अभ्यासगमनाद् भीरु पन्थानो विदिता मम। वृक्षान्तरालोकितया ज्योत्स्नया चापि लक्षये॥<br><br>11137: आगतौ स्वः पथा येन पलान्यवचितानि च। यथागतं शुभे गच्छ पन्थानं मा विचारय॥<br><br>11138: पलाशखण्डे चैतस्मिन् पन्था व्यावर्तते द्विधा। तस्योत्तरेण यः पन्थास्तेन गच्छ त्वरस्व च॥<br><br>11139: स्वस्थोऽस्मि बलवानस्मि दिदृक्षुः पितरावुभौ। मार्कण्डेय उवाच ब्रुवन्नेवं त्वरायुक्तः सम्प्रायादाश्रमं प्रति॥<br><br>11140: मार्कण्डेय उवाच एतस्मिन्नेव काले तु धुमत्सेनो महाबलः। लब्धचक्षुः प्रसन्नायां दृष्ट्यां सर्वं ददर्श ह॥<br><br>11141: स सर्वानाश्रमान् गत्वा शैब्यया सह भार्यया। पुत्रहेतोः परामाति जगाम भरतर्षभ॥<br><br>11142: तावाश्रमान् नदीश्चैव वनानि च सरांसि च। तस्यां निशि विचिन्वन्तौ दम्पती परिजग्मतुः॥<br><br>11143: श्रुत्वा शब्दं तु यं कञ्चिदुन्मुखौ सुतशङ्कया। सावित्रीसहितोऽभ्येति सत्यवानित्यभाषताम्॥<br><br>11144: भिन्नैश्च परुषैः पादैः सव्रणैः शोणितोक्षितैः। कुशकण्टकविद्धाङ्गावुन्मत्ताविव धावतः॥<br><br>11145: ततोऽभिसृत्य तैर्विप्रैः सर्वैराश्रमवासिभिः। परिवार्य समाश्वास्य तावानीतौ स्वमाश्रमम्॥<br><br>11146: तत्र भार्यासहायः स वृतो वृद्धैस्तपोधनैः। आश्वासितोऽपि चित्रार्थैः पूर्वराज्ञां कथाश्रयैः॥<br><br>11147: ततस्तौ पुनराश्वस्तौ वृद्धौ पुत्रदिदृक्षया। बाल्यवृत्तानि पुत्रस्य स्मरन्तौ भृशदुःखितौ॥<br><br>11148: पुनरुक्त्वा च करुणां वाचं तौ शोककर्शितौ। हा पुत्र हा साध्वि वधूः क्वासि क्वासीत्यरोदताम्। ब्राह्मणः सत्यवाक् तेषामुवाचेदं तयोर्वचः॥<br><br>11149: सुवर्चा उवाच ययास्य भार्या सावित्री तपसा च दमेन च। आचारेण च संयुक्ता तथा जीवति सत्यवान्॥<br><br>11150: गौतम उवाच वेदाः साङ्गा मयाधीतास्तपो मे संचितं महत्। कौमारब्रह्मचर्यं च गुरवोऽग्निश्च तोषिताः॥<br><br>11151: समाहितेन चीर्णानि सर्वाण्येव व्रतानि मे। वायुभक्षोपवासश्च कृतो मे विधिवत् पुरा॥<br><br>11152: अनेन तपसा वेद्मि सर्वं परचिकीर्षितम्। सत्यमेतन्निबोधध्वं ध्रियते सत्यवानिति॥<br><br>11153: शिष्य उवाच उपाध्यायस्य मे वक्त्राद् यथा वाक्यं विनिःसृतम् नैव जातु भवेन्मिथ्या तथा जीवति सत्यवान्॥<br><br>11154: ऋषय ऊचुः यथास्य भार्या सावित्री सर्वैरेव सुलक्षणैः। अवैधव्यकरैर्युक्ता तथा जीवति सत्यवान्॥<br><br>11155: भारद्वाज उवाच यथास्य भार्या सावित्री तपसा च दमेन च। आचारेण च संयुक्ता तथा जीवति सत्यवान्॥<br><br>11156: दाल्भ्य उवाच यथा दृष्टिः प्रवृत्ता ते सावित्र्याश्च यथा व्रतम्। गताऽऽहारमकृत्वा च तथा जीवति सत्यवान्॥<br><br>11157: आपस्तम्ब उवाच यथा वदन्ति शान्तायां दिशि वै मृगपक्षिणः। पार्थिवी च प्रवृत्तिस्ते तथा जीवति सत्यवान्॥<br><br>11158: धौम्य उवाच सर्वैर्गुणैरुपेतस्ते यथा पुत्रो जनप्रियः। दीर्घायुर्लक्षणोपेतस्तथा जीवति सत्यवान्॥<br><br>11159: मार्कण्डेय उवाच एवमाश्वासितस्तैस्तु सत्यवाग्भिस्तपस्विभिः। तांस्तान् विगणयन् सर्वांस्ततः स्थिर इवाभवत्॥<br><br>11160: ततो मुहूर्तात् सावित्री भ; सत्यवता सह। आजगामाश्रमं रात्रौ प्रहृष्टा प्रविवेश ह॥<br><br>11161: ब्राह्मणा ऊचुः पुत्रेण संगतं त्वां तु चक्षुष्मन्तं निरीक्ष्य च। सर्वे वयं वै पृच्छामो वृद्धिं वै पृथिवीपते। ॥<br><br>11162: समागमेन पुत्रस्य सावित्र्या दर्शनेन च। चक्षुषश्चात्मनो लाभात् त्रिभिर्दिष्ट्या विवर्धसे॥<br><br>11163: सर्वैरस्माभिरुक्तं यत् तथा तन्नात्र संशयः। भूयोभूयः समृद्धिस्ते क्षिप्रमेव भविष्यति॥<br><br>11164: ततोऽग्नि तत्र संज्वाल्य द्विजास्ते सर्व एव हि। उपासांचक्रिरे पार्थ धुमत्सेनं महीपतिम्॥<br><br>11165: शैब्या च सत्यवांश्चैव सावित्री चैकतः स्थिताः। सर्वैस्तैरभ्यनुज्ञाता विशोकाः समुपाविशन्। ॥<br><br>11166: ततो राज्ञा सहासीनाः सर्वे ते वनवासिनः। जातकौतूहलाः पार्थं पप्रच्छुर्नृपतेः सुतम्॥<br><br>11167: ऋषय ऊचुः प्रागेव नागतं कस्मात् सभार्येण त्वया विभो। विरात्रे चागतं कस्मात् कोऽनुबन्धस्तवाभवत्॥<br><br>11168: संतापित: पिता माता वयं चैव नृपात्मज! कस्मादिति न जानीमस्तत् सर्वं वक्तुमर्हसि॥<br><br>11169: सत्यवानुवाच पित्राहमभ्यनुज्ञातः सावित्री सहितो गतः। अथ मेऽभूच्छिरोदुःखं वने काष्ठानि भिन्दतः॥<br><br>11170: सुप्तश्चाहं वेदनया चिरमित्युपलक्षये। तावत् कालं न च मया सुप्तपूर्वं कदाचन॥<br><br>11171: सर्वेषामेव भवतां संतापो मा भवेदिति। अतो विरात्रागमनं नान्यदस्तीह कारणम्॥<br><br>11172: गौतम उवाच अकस्माच्चक्षुषः प्राप्तिर्युमत्सेनस्य ते पितुः। नास्य त्वं कारणं वेत्सि सावित्री वक्तुमर्हति॥<br><br>11173: श्रोतुमिच्छामि सावित्रि त्वं हि वेत्थ परावरम्। त्वां हि जानामि सावित्रि सावित्रीमिव तेजसा॥<br><br>11174: त्वमत्र हेतुं जानीषे तस्मात् सत्यं निरुच्यताम्। रहस्यं यदि ते नास्ति किंचिदत्र वदस्व नः॥<br><br>11175: सावित्र्युवाच एवमेतद् यथा वेत्थ संकल्पो नान्यथा हि वः। न हि किंचिद् रहस्यं मे श्रूयतां तथ्यमेव यत्॥<br><br>11176: मृत्युर्मे पत्युराख्यातो नारदेन महात्मना। स चाद्य दिवसः प्राप्तस्ततो नैनं जहाम्यहम्॥<br><br>11177: सुप्तं चैनं यमः साक्षादुपागच्छत् सकिङ्करः। स एनमनयद् बद्ध्वा दिशं पितृनिषेविताम्॥<br><br>11178: अस्तौषं तमहं देवं सत्येन वचसा विभुम्। पञ्च वै तेन मे दत्ता वराः शृणुत तान् मम॥<br><br>11179: चक्षुषी च स्वराज्यं च द्वौ वरौ श्वशुरस्य मे। लब्धं पितुः पुत्रशतं पुत्राणां चात्मनः शतम्॥<br><br>11180: चतुर्वर्षशतायुर्मे भर्ता लब्धश्च सत्यवान्। भर्तुर्हि जीवितार्थं तु मया चीर्णं त्विदं व्रतम्॥<br><br>11181: एतत् सर्वं मयाऽऽख्यातं कारणं विस्तरेण वः। यथावृत्तं सुखोदर्कमिदं दुःखं महन्मम॥<br><br>11182: ऋषय ऊचुः निमज्जमानं व्यसनैरभिद्रुतं कुलं नरेन्द्रस्य तमोमये ह्रदे। त्वया सुशीलव्रतपुण्यया कुलं समुद्भूतं साध्वि पुनः कुलीनया॥<br><br>11183: मार्कण्डेय उवाच तथा प्रशस्य ह्यभिपूज्य चैव वरस्त्रियं तामृषयः समागताः। नरेन्द्रमामन्त्र्य सपुत्रमञ्जसा शिवेन जग्मुर्मुदिताः स्वमालयम्॥<br><br>11184: मार्कण्डेय उवाच तस्यां रात्र्यां व्यतीतायामुदिते सूर्यमण्डले। कृतपौर्वाणिकाः सर्वं समेयुस्ते तपोधनाः॥<br><br>11185: तदेव सर्वं सावित्र्या महाभाग्यं महर्षयः। धुमत्सेनाय नातृप्यन् कथयन्तः पुनः पुनः॥<br><br>11186: ततः प्रकृतयः सर्वाः शाल्वेभ्योऽभ्यागता नृप। आचख्युनिहतं चैव स्वेनामात्येन तं द्विषम्॥<br><br>11187: तं मन्त्रिणा हतं श्रुत्वा ससहायं सबान्धवम्। न्यवेदयन् यथावृत्तं विद्रुतं च द्विषद्बलम्॥<br><br>11188: ऐकमत्यं च सर्वस्य जनस्याथ नृपं प्रति। सचक्षुर्वाप्यचक्षुर्वा स नो राजा भवत्विति॥<br><br>11189: अनेन निश्चयेनेह वयं प्रस्थापिता नृप। प्राप्तानीमानि यानानि चतुरङ्गं च ते बलम्॥<br><br>11190: प्रयाहि राजन् भद्रं ते घुष्टस्ते नगरे जयः। अध्यास्स्व चिररात्राय पितृपैतामहं पदम्॥<br><br>11191: चक्षुष्मन्तं च तं दृष्ट्वा राजानं वपुषान्वितम्। मूर्धा निपतिताः सर्वे विस्मयोत्फुल्ललोचनाः॥<br><br>11192: ततोऽभिवाद्य तान् वृद्धान् द्विजानाश्रमवासिनः। तैश्चाभिपूजितः सर्वैः प्रययौ नगरं प्रति॥<br><br>11193: शैब्या च सह सावित्र्या स्वास्तीर्णेन सुवर्चसा। नरयुक्तेन यानेन प्रययौ सेनया वृता॥<br><br>11194: ततोऽभिषिषिचुः प्रीत्या धुमत्सेनं पुरोहिताः। पुत्रं चास्य महात्मानं यौवराज्येऽभ्यषेचयन्॥<br><br>11195: ततः कालेन महता सावित्र्याः कीर्तिवर्धनम्। तद् वै पुत्रशतं जज्ञे शूराणामनिवर्तिनाम्॥<br><br>11196: भ्रातृणां सौदराणां च तथैवास्याभवच्छतम्। मद्राधिपस्याश्वपतेर्मालब्यां सुमहद् बलम्॥<br><br>11197: एवमात्मा पिता माता श्वश्रूः श्वशुर एव च। भर्तुः कुलं च सावित्र्या सर्वं कृच्छ्रात् समुद्भुतम्॥<br><br>11198: तथैवैषा हि कल्याणी द्रौपदी शीलसम्मता। तारयिष्यति वः सर्वान् सावित्रीव कुलाङ्गना॥<br><br>11199: वैशम्पायन उवाच एवं स पाण्डवस्तेन अनुनीतो महात्मना। विशोको विज्वरो राजन् काम्यके न्यवसत् तदा॥<br><br>11200: यश्चेदं शृणुयाद् भक्त्या सावित्र्याख्यानमुत्तमम्। स सुखी सर्वसिद्धार्थो न दुःखं प्राप्नुयानरः॥<br><br>11201: जनमेजय उवाच यत् तत् तदा महद् ब्रह्मल्लँलोमशो वाक्यमब्रवीत्। इन्द्रस्य वचनादेव पाण्डुपुत्रं युधिष्ठिरम्॥<br><br>11202: यच्चापि ते भयं तीव्र न च कीर्तयसे क्वचित्। तच्चाप्यपहरिष्यामि धनंजय इतो गते॥<br><br>11203: किं न तज्जपतां श्रेष्ठ कर्णं प्रति महद् भयम्। आसीन्न च स धर्मात्मा कथयामास कस्यचित्। । ३। वैशम्पायन उवाच अहं ते राजशार्दूल कथयामि कथामिमाम्। पृच्छतो भरतश्रेष्ठ शुश्रूषस्व गिरं मम॥<br><br>11204: द्वादशे समतिक्रान्ते वर्षे प्राप्ते त्रयोदशे। पाण्डूनां हितकृच्छक्र: कर्ण भिक्षितुमुद्यतः॥<br><br>11205: अभिप्रायमथो ज्ञात्वा महेन्द्रस्य विभावसुः। कुण्डलार्थे महाराज सूर्यः कर्णमुपागतः॥<br><br>11206: महार्हे शयने वीरं स्पास्तरणसंवृते। शयानमतिविश्वस्तं ब्रह्मण्यं सत्यवादिनम्॥<br><br>11207: स्वप्नान्ते निशि राजेन्द्र दर्शयामास रश्मिवान्। कृपया परयाऽऽविष्टः पुत्रस्नेहाच्च भारत॥<br><br>11208: ब्राह्मणो वेदविद् भूत्वा सूर्यो योगर्द्धिरूपवान्। हितार्थमब्रवीत् कर्णं सान्त्वपूर्वमिदं वचः॥<br><br>11209: कर्ण मद्वचनं तात शृणु सत्यभृतां वर। ब्रुवतोऽद्य महाबाहो सौहृदात् परमं हितम्॥<br><br>11210: उपायास्यति शक्रस्त्वां पाण्डवानां हितेप्सया। ब्राह्मणच्छद्मना कर्ण कुण्डलापजिहीर्षया॥<br><br>11211: विदितं तेन शीलं ते सर्वस्य जगतस्तथा। यथा त्वं भिक्षितः सद्भिर्ददास्येव न याचसे॥<br><br>11212: तु वै त्वं हि तात ददास्येव ब्राह्मणेभ्यः प्रयाचितम्। वित्तं यच्चान्यदप्याहुन प्रत्याख्यासि कस्यचित्॥<br><br>11213: त्वां चैवंविधं ज्ञात्वा स्वयं पाकशासनः। आगन्ता कुण्डलार्थाय कवचं चैव भिक्षितुम्॥<br><br>11214: तस्मै प्रयाचमानाय न देये कुण्डले त्वया। अनुनेयः परं शक्त्या श्रेय एतद्धि ते परम्॥<br><br>11215: कुण्डलार्थे ब्रुवंस्तात कारणैर्बहुभिस्त्वया। अन्यैर्बहुविधैर्वित्तैः सन्निवार्यः पुनः पुनः॥<br><br>11216: रत्नैः स्त्रीभिस्तथा गोभिर्धनैर्बहुविधैरपि। निदर्शनैश्च बहुभिः कुण्डलेप्सुः पुरन्दरः॥<br><br>11217: यदि दास्यसि कर्ण त्वं सहजे कुण्डले शुभे। आयुषः प्रक्षयं गत्वा मृत्योर्वशमुपैष्यसि॥<br><br>11218: कवचेन समायुक्तः कुण्डलाभ्यां च मानद। अवध्यस्त्वं रणेऽरीणामिति विद्धि वचो मम॥<br><br>11219: अमृतादुत्थितं ह्येतदुभयं रत्नसम्भवम्। तस्माद् रक्ष्यं त्वया कर्ण जीवितं चेत् प्रियं तव॥<br><br>11220: कर्ण उवाच को मामेवं भवान् प्राह दर्शयन् सौहृदं परम्। कामया भगवन् ब्रूहि को भवान् द्विजवेषधृक्॥<br><br>11221: ब्राह्मण उवाच अहं तात सहस्रांशुः सौहृदात् त्वां निदर्शये। कुरुष्वैतद् वचो मे त्वमेतच्छ्रेयः परं हि ते॥<br><br>11222: कर्ण उवाच श्रेय एव ममात्यन्तं यस्य मे गोपतिः : प्रभुः। प्रवक्ताद्य हितान्वेषी शृणु चेदं वचो मम॥<br><br>11223: प्रसादये त्वां वरदं प्रणयाच्च ब्रवीम्यहम्। न निवार्यो व्रतास्मादहं यद्यस्मि ते प्रियः॥<br><br>11224: व्रतं वै मम लोकोऽयं वेत्ति कृत्स्नं विभावसो। यथाहं द्विजमुख्येभ्यो दद्यां प्राणानपि ध्रुवम्॥<br><br>11225: यद्यागच्छति मां शक्रो ब्राह्मणच्छद्यना वृतः। हितार्थं पाण्डुपुत्राणां खेचरोत्तम भिक्षितुम्॥<br><br>11226: दास्यामि विबुधश्रेष्ठ कुण्डले वर्म चोत्तमम्। न मे कीर्तिः प्रणश्येत त्रिषु लोकेषु विश्रुता। ॥<br><br>11227: मद्विधस्य यशस्यं हि न युक्तं प्राणरक्षणम्। युक्तं हि यशसा युक्तं मरणं लोकसम्मतम्॥<br><br>11228: सोऽहमिन्द्राय दास्यामि कुण्डले सह वर्मणा। यदि मां बलवृत्रघ्नो भिक्षार्थमुपयास्यति॥<br><br>11229: हितार्थं पाण्डुपुत्राणां कुण्डले मे प्रयाचितुम्। तन्मे कीर्तिकरं लोके तस्याकीर्तिर्भविष्यति॥<br><br>11230: वृणोमि कीर्ति लोके हि जीवितेनापि भानुमन्। कीर्तिमानश्नुते स्वर्ग हीनकीर्तिस्तु नश्यति॥<br><br>11231: कीर्तिर्हि पुरुषं लोके संजीवयति मातृवत्। अकीर्तिर्जीवितं हन्ति जीवतोऽपि शरीरिणः॥<br><br>11232: अयं पुराणः श्लोको हि स्वयं गीतो विभावसो। धात्रा लोकेश्वर यथा कीर्तिरायुर्नरस्य ह॥<br><br>11233: पुरुषस्य परे लोके कीतिरेव परायणम्। इह लोके विशुद्धा च कीर्तिरायुर्विवर्द्धनी॥<br><br>11234: सोऽहं शरीरजे दत्त्वा कीर्ति प्राप्स्यामि शाश्वतीम् दत्त्वा च विधिवद् दानं ब्राह्मणेभ्यो यथाविधि। ॥<br><br>11235: हुत्वा शरीरं संग्रामे कृत्वा कर्म सुदुष्करम्। विजित्य च परानाजौ यशः प्राप्स्यामि केवलम्॥<br><br>11236: भीतानामभयं दत्त्वा संग्रामे जीवितार्थिनाम्। वृद्धान् बालान् द्विजातींश्च मोक्षयित्वा महाभयात्॥<br><br>11237: प्राप्स्यामि परमं लोके यशः स्वर्ग्यमनुत्तमम्। जीवितेनापि मे रक्ष्या कीर्तिस्तद् विद्धि मे व्रतम्॥<br><br>11238: सोऽहं दत्त्वा मघवते भिक्षामेतामनुत्तमाम्। ब्राह्मणच्छदिने देव लोके गन्ता परां गतिम्॥<br><br>11239: सूर्य उवाच माहितं कर्ण कार्षीस्त्वमात्मनः सुहृदां तथा। पुत्राणामथ भार्याणामथो मातुरथो पितुः॥<br><br>11240: शरीरस्याविरोधेन प्राणिनां प्राणभृद्वर। इष्यते यशसः प्राप्तिः कीर्तिश्च त्रिदिवे स्थिरा॥<br><br>11241: यस्त्वं प्राणविरोधेन कीर्तिमिच्छसि शाश्वतीम्। सा ते प्राणान् गमिष्यति न संशयः॥<br><br>11242: जीवतां कुरुते कार्यं पिता माता सुतास्तथा। ये चान्ये बान्धवाः केचिल्लोकेऽस्मिन् पुरुषर्षभ। ॥<br><br>11243: राजानश्च नरव्याघ्र पौरुषेण निबोध तत्। कीर्तिश्च जीवतः साध्वी पुरुषस्य महाद्युते॥<br><br>11244: मृतस्य कीर्त्या किं कार्यं भस्मीभूतस्य देहिनः। मृतः कीर्ति न जानीते जीवन कीर्तिं समश्नुते॥<br><br>11245: मृतस्या कीर्तिमर्त्यस्य यथा माला गतायुषः। अहं तु त्वां ब्रवीम्येतद् भक्तोऽसीति हितेप्सया॥<br><br>11246: भक्तिमन्तो हि मे रक्ष्या इत्येतेनापि हेतुना। भक्तोऽयं परया भक्त्या मामित्येव महाभुजा ममापि भक्तिरुत्पन्ना स त्वं कुरु वचो मम॥<br><br>11247: अस्ति चात्र परं किञ्चिदध्यात्मं देवनिर्मितम्। अतश्च त्वां ब्रवीम्येतत् क्रियतामविशङ्कया॥<br><br>11248: देवगुह्यं त्वया ज्ञातुं न शक्यं पुरुषर्षभ। तस्मान्नाख्यामि ते गुह्यं काले वेत्स्यति तद् भवान्॥<br><br>11249: पुनरुक्तं च वक्ष्यामि त्वं राधेय निबोध तत्। मास्मै ते कुण्डले दद्या भिक्षिते वलापाणिना॥<br><br>11250: शोभसे कुण्डलाभ्यां च रुचिराभ्यां महाद्युते। विशाखयोर्मध्यगतः शशीव विमले दिवि॥<br><br>11251: कीर्तिश्च जीवतः साध्वी पुरुषस्येति विद्धि तत्। प्रत्याख्येयस्त्वया तात कुण्डलार्थे सुरेश्वरः॥<br><br>11252: शक्या बहुविधैर्वाक्यैः कुण्डलेप्सा त्वयानघ। विहन्तुं देवराजस्य हेतुयुक्तैः पुनः पुनः॥<br><br>11253: हेतुमदुपपन्नार्थैर्माधुर्यकृतभूषणैः। पुरन्दरस्य कर्ण त्वं बुद्धिमेतामपानुद॥<br><br>11254: त्वं हि नित्यं नरव्याघ्र स्पर्धसे सव्यसाचिना। सव्यसाची त्वया चेह युधि शूरः समेष्यति॥<br><br>11255: न तु त्वामर्जुनः शक्तः कुण्डलाभ्यां समन्वितम्। विजेतुं युधि यद्यस्य स्वयमिन्द्रः सखा भवेत्॥<br><br>11256: तस्मान्न देये शक्राय त्वयैते कुण्डले शुभे। संग्रामे यदि निर्जेतुं कर्ण कामयसेऽर्जुनम्॥<br><br>11257: कर्ण उवाच भगवन्तमहं भक्तो यथा मां वेत्थ गोपते। तथा परमतिग्मांशो नास्त्यदेयं कथंचन॥<br><br>11258: न मे दारा न मे पुत्रा न चात्मा सुहृदो न च। तथेष्टा वै सदा भक्त्या यथा त्वं गोपते मम॥<br><br>11259: इष्टानां च महात्मानो भक्तानां च न संशयः। कुर्वन्ति भक्तिमिष्टां च जानीषे त्वं च भास्कर। ॥<br><br>11260: इष्टो भक्तश्च मे कर्णो न चान्यद् दैवतं दिवि। जानीत इति वै कृत्वा भगवानाह मद्धितम्॥<br><br>11261: भूयश्च शिरसा याचे प्रसाद्य च पुनः पुनः। इति ब्रवीमि तिग्मांशो त्वं तु मे क्षन्तुमर्हसि॥<br><br>11262: विभेमि न तथा मृत्योर्यथा बिभ्येऽनृतादहम्। विशेषेण द्विजातीनां सर्वेषां सर्वदा सताम्॥<br><br>11263: प्रदाने जीवितस्यापि न मेऽत्रास्ति विचारणा। यच्च मामात्थ देव त्वं पाण्डवं फाल्गुनं प्रति॥<br><br>11264: व्येतु संतापजं दुःखं तव भास्कर मानसम्। अर्जुनप्रतिमं चैव विजेष्यामि रणेऽर्जुनम्॥<br><br>11265: तवापि विदितं देव ममाप्यस्त्रबलं महत्। जामदग्न्यादुपात्तं यत् तथा द्रोणान्महात्मनः॥<br><br>11266: इदं त्वमनुजानीहि सुरश्रेष्ठ व्रतं मम। भिक्षते वलिाणे दद्यामपि जीवितमात्मनः॥<br><br>11267: सूर्य उवाच यदि तात ददास्येते वलिाणे कुण्डले शुभे। त्वमप्येनमथो ब्रूया विजयार्थं महाबलम्॥<br><br>11268: नियमेन प्रदद्यां ते कुण्डले वै शतक्रतो। अवध्यो ह्यसि भूतानां कुण्डलाभ्यां समन्वितः। १२॥<br><br>11269: अर्जुनेन विनाशं हि तव दानवसूदनः। प्रार्थयानो रणे वत्स कुण्डले ते जिहीर्षति॥<br><br>11270: स त्वमप्येनमाराध्य सूनृताभिः पुनः पुनः। अभ्यर्थयेथा देवेशममोघार्थं पुरन्दरम्॥<br><br>11271: अमोघां देहि मे शक्तिममित्रविनिबर्हिणीम्। दास्यामि ते सहस्राक्ष कुण्डले वर्म चोत्तमम्॥<br><br>11272: इत्येव नियमेन त्वं दद्याः शक्राय कुण्डले। तया त्वं कर्ण संग्रामे हनिष्यसि रणे रिपून्। ॥<br><br>11273: नाहत्वा हि महाबाहो शत्रूनेति करं पुनः। सा शक्तिर्देवराजस्य शतशोऽथ सहस्रशः॥<br><br>11274: वैशम्पायन उवाच एवमुक्त्वा सहस्रांशुः सहसान्तरधीयत। ततः सूर्याय जप्यान्ते कर्णः स्वप्नं न्यवेदयत्॥<br><br>11275: यथादृष्टं यथातत्त्वं यथोक्तमुभयोर्निशि। तत् सर्वमानुपूर्वेण शशंसास्मै वृषस्तदा॥<br><br>11276: तच्छ्रुत्वा भगवान् देवो भानुः स्वर्भानुसूदनः। उवाच तं तथेत्येव कर्णं सूर्यः स्मयन्निव॥<br><br>11277: ततस्ततत्वमिति ज्ञात्वा राधेयः परवीरहा। शक्तिमेवाभिकाङ्क्षन् वै वासवं प्रत्यपालयत्॥<br><br>11278: जनमेजय उवाच किं तद् गुह्यं न चाख्यातं कर्णायेहोष्णरश्मिना। कीदृशे कुण्डले ते च कवचं चैव कीदृशम्॥<br><br>11279: १ कुतश्च कवचं तस्य कुण्डले चैव सत्तम। एतदिच्छाम्यहं श्रोतुं तन्मे ब्रूहि तपोधन॥<br><br>11280: वैशम्पायन उवाच अयं राजन् ब्रवीम्येतत् तस्य गुह्यं विभावसोः। यादृशे कुण्डले ते च कवचं चैव यादृशम्॥<br><br>11281: कुन्तिभोज पुरा राजन् ब्राह्मणः पर्युपस्थितः। तिग्मतेजा महाप्रांशुः श्मश्रुदण्डजटाधरः॥<br><br>11282: दर्शनीयोऽनवद्याङ्गस्तेजसा प्रज्वलनिव। मधुपिङ्गो मधुरवाक् तप:स्वाध्यायभूषणः॥<br><br>11283: स राजानं कुन्तिभोजमब्रवीत् सुमहातपाः। भिक्षामिच्छामि वै भोक्तुं तव गेहे विमत्सर॥<br><br>11284: न मे व्यलीकं कर्तव्यं त्वया वा तव चानुगैः। एवं वत्स्यामि ते गेहे यदि ते रोचतेऽनघ॥<br><br>11285: यथाकामं च गच्छेयमागच्छेयं तथैव च। शय्यासने च मे राजन् नापराध्येत कश्चन॥<br><br>11286: तमब्रवीत् कुन्तिभोजः प्रीतियुक्तमिदं वचः। एवमस्तु परं चेति पुनश्चैनमथाब्रवीत्॥<br><br>11287: मम कन्या महाप्राज्ञ पृथा नाम यशस्विनी। शीलवृत्तान्विता साध्वी नियता चैव भाविनी॥<br><br>11288: उपस्थास्यति सा त्वां वै पूजयानवमन्य च। तस्याश्च शीलवृत्तेन तुष्टिं समुपयास्यसि॥<br><br>11289: एवमुक्त्वा तु तं विप्रमभिपूज्य यथाविधि। उवाच कन्यामभ्येत्य पृथां पृथुललोचनाम्॥<br><br>11290: अयं वत्से महाभागो ब्राह्मणो वस्तुमिच्छति। मम गेहे मया चास्य तथेत्येवं प्रतिश्रुतम्॥<br><br>11291: त्वयि वत्से पराश्वस्य ब्राह्मणस्याभिराधनम्। तन्मे वाक्यममिथ्या त्वं कर्तुमर्हसि कर्हिचित्॥<br><br>11292: अयं तपस्वी भगवान् स्वाध्यायनियतो द्विजः। यद् यद् ब्रूयान्महातेजास्तत्तद् देयममत्सरात्॥<br><br>11293: ब्राह्मणो हि परं तेजो ब्राह्मणो हि परं तपः। ब्राह्मणानां नमस्कारैः सूर्यो दिवि विराजते॥<br><br>11294: अमानयन् हि मानार्हान् वातापिश्च महासुरः। निहतो ब्रह्मदण्डेन तालजङ्घस्तथैव च। ॥<br><br>11295: सोऽयं वत्से महाभार आहितस्त्वयि साम्प्रतम्। त्वं सदा नियता कुर्या ब्राह्मणस्याभिराधनम्॥<br><br>11296: जानामि प्रणिधानं ते बाल्यात् प्रभृति नन्दिनि। ब्राह्मणेष्विह सर्वेषु गुरुबन्धुषु चैव ह॥<br><br>11297: तथा प्रेष्येषु सर्वेषु मित्रसम्बन्धिमातृषु। मयि चैव यथावत् त्वं सर्वमावृत्य वर्तसे॥<br><br>11298: न हतुष्टो जनोऽस्तीह पुरे चान्तःपुरे च ते। सम्यग्वृत्त्यानवद्याङ्गि तव भृत्यजनेष्वपि॥<br><br>11299: संदेष्टव्यां तु मन्ये त्वां द्विजाति कोफ्नं प्रति। पृथे बालेति कृत्वा वै सुता चासि ममेति च॥<br><br>11300: वृष्णीनां च कुले जाता शूरस्य दयिता सुता। दत्ता प्रीतिमता मह्यं पित्रा बाला पुरा स्वयम्॥<br><br>11301: वसुदेवस्य भगिनी सुतानां प्रवरा मम। अग्र्यमग्रे प्रतिज्ञाय तेनासि दुहिता मम॥<br><br>11302: तादृशे हि कुले जाता कुले चैव विवर्धिता। सुखात् सुखमनुप्राप्ता ह्रदाद्धदमिवागता। ॥<br><br>11303: दौष्कुलेया विशेषेण कथंचित् प्रग्रहं गताः। बालभावाद् विकुर्वन्ति प्रायशः प्रमदाः शुभे॥<br><br>11304: पृथे राजकुले जन्म रूपं चापि तवाद्भुतम्। तेन तेनासि सम्पन्ना समुपेता च भाविनी॥<br><br>11305: सा त्वं दर्पं परित्यज्य दम्भं मानं च भाविनि। आराध्य वरदं विप्रं श्रेयसा योक्ष्यसे पृथे॥<br><br>11306: एवं प्राप्स्यसि कल्याणि कल्याणमनघे ध्रुवम्। कोपिते च द्विजश्रेष्ठे कृत्स्नं दह्येत मे कुलम्॥<br><br>11307: कुन्त्युवाच ब्राह्मणं यन्त्रिता राजन्नुपस्थास्यामि पूजया। यथाप्रतिज्ञं राजेन्द्र न च मिथ्या ब्रवीम्यहम्॥<br><br>11308: एष चैव स्वभावो मे पूजयेयं द्विजानिति। तव चैव प्रियं कार्यं श्रेयश्च परमं मम॥<br><br>11309: यद्येवैष्यति सायाह्ने यदि प्रातरथो निशि। यद्यर्धरात्रे भगवान् न मे कोपं करिष्यति॥<br><br>11310: लाभो ममैष राजेन्द्र यद् वै पूजयती द्विजान्। आदेशे तव तिष्ठन्ती हितं कुर्यां नरोत्तम॥<br><br>11311: विस्रब्धो भव राजेन्द्र न व्यलीकं द्विजोत्तमः। वसन् प्राप्स्यति ते गेहे सत्यमेतद् ब्रवीमि ते॥<br><br>11312: यत् प्रियं च द्विजस्यास्य हितं चैव तवानघ। यतिष्यामि तथा राजन् व्येतु ते मानसो ज्वरः॥<br><br>11313: ब्राह्मणा हि महाभागाः पूजिताः पृथिवीपते। तारणाय समर्थाः स्युर्विपरीते वधाय च॥<br><br>11314: साहमेतद् विजानन्ती तोषयिष्ये द्विजोत्तमम्। न मत्कृते व्यथां राजन् प्राप्स्यसि द्विजसत्तमात्॥<br><br>11315: अपराधेऽपि राजेन्द्र राज्ञामश्रेयसे द्विजाः। भवन्ति च्यवनो यद्वत् सुकन्यायाः कृते पुरा॥<br><br>11316: नियमेन परेणाहमुपस्थाये द्विजोत्तमम्। यथा त्वया नरेन्द्रेदं भाषितं ब्राह्मणं प्रति॥<br><br>11317: एवं ब्रुवन्तीं बहुशः परिष्वज्य समर्थ्य च। इति चेति च कर्तव्यं राजा सर्वमथादिश॥<br><br>11318: एवमेतत् त्वया भद्रे कर्तव्यमविशङ्कया। मद्धितार्थं तथाऽऽत्मार्थं कुलार्थं चाप्यनिन्दिते॥<br><br>11319: राजोवाच एवमुक्त्वा तु तां कन्यां कुन्तिभोजो महायशाः। पृथां परिददौ तस्मै द्विजाय द्विजवत्सलः॥<br><br>11320: इयं ब्रह्मन् मम सुता बाला सुखविवर्धिता। अपराध्येत यत् किंचिन्न कार्यं हृदि तत् त्वया॥<br><br>11321: द्विजातयो महाभागा वृद्धबालतपस्विषु। भवन्त्यक्रोधनाः प्रायो ह्यपराद्धेषु नित्यदा। ॥<br><br>11322: सुमहत्यपराधेऽपि क्षान्ति: कार्या द्विजातिभिः। यथाशक्ति यथोत्साहं पूजा चाह्या द्विजोत्तम॥<br><br>11323: तथेति ब्राह्मणेनोक्तं स राजा प्रीतमानसः। हंसचन्द्रांशुसंकाशं गृहमस्मै न्यवेदयत्॥<br><br>11324: तत्राग्निशरणे क्लृप्तमासनं तस्य भानुमत्। आहारादि च सर्वं तत् तथैव प्रत्यवेदयत्॥<br><br>11325: निक्षिप्य राजपुत्री तु तन्द्रीं मानं तथैव च। आतस्थे परमं यत्नं ब्राह्मणस्याभिराधने॥<br><br>11326: तत्र सा ब्राह्मणं गत्वा पृथा शौचपरा सती। विधिवत् परिचारार्ह देववत् पर्यतोषयत्॥<br><br>11327: वैशम्पायन उवाच सा तु कन्या महाराज ब्राह्मणं संशितव्रतम्। तोषयामास शुद्धेन मनसा संशितव्रता॥<br><br>11328: प्रातरेष्याम्यथेत्युक्त्वा कदाचिद् द्विजसत्तमः। तत आयाति राजेन्द्र सायं रात्रावथो पुनः॥<br><br>11329: तं च सर्वासु वेलासु भक्ष्यभोज्यप्रतिश्रयैः। पूजयामास सा कन्या वर्धमानैस्तु सर्वदा॥<br><br>11330: अन्नादिसमुदाचाराः शय्यासनकृतस्तथा। दिवसे दिवसे तस्य वर्धते न तु हीयते॥<br><br>11331: निर्भर्त्सनापवादैश्च ततैवाप्रियया गिरा। ब्राह्मणस्य पृथा राजन् न चकाराप्रियं तदा॥<br><br>11332: व्यस्ते काले पुनश्चैति न चैति बहुशो द्विजः। सुदुर्लभमपि ह्यन्नं दीयतामिति सोऽब्रवीत्॥<br><br>11333: कृतमेव च तत् सर्वं यथा तस्मै न्यवेदयत्। शिष्यवत् पुत्रवच्चैव स्वसृवच्च सुसंयता॥<br><br>11334: यथोपजोषं राजेन्द्र द्विजातिप्रवरस्य सा। प्रीतिमुत्पादयामास कन्यारत्नमनिन्दिता। ॥<br><br>11335: तस्यास्तु शीलवृत्तेन तुतोष द्विजसत्तमः। अवधानेन भूयोऽस्याः परं यत्नमथाकरोत्॥<br><br>11336: तां प्रभाते च सायं च पिता पप्रच्छ भारत। अपि तुष्यति ते पुत्रि ब्राह्मणः परिचर्यया॥<br><br>11337: तं सा परममित्येव प्रत्युवाच यशस्विनी। तत: प्रीतिमवापायां कुन्तिभोजो महामनाः॥<br><br>11338: ततः संवत्सरे पूर्णे यदासौ जपतां वरः। नापश्यद् दुष्कृतं किंचित् पृथायाः सौहृदे रतः॥<br><br>11339: तः प्रीतमना भूत्वा स एनां ब्राह्मणोऽब्रवीत्। प्रीतोऽस्मि परमं भद्रे परिचारेण ते शुभे॥<br><br>11340: वरान् वृणीष्व कल्याणि दुरापान् मानुषैरिह। यैस्त्वं सीमन्तिनी: सर्वा यशसाभिभविष्यसि॥<br><br>11341: कुन्त्युवाच कृतानि मम सर्वाणि यस्या मे वेदवित्तम। त्वं प्रसन्नः पिता चैव कृतं विप्र वरैर्मम॥<br><br>11342: ब्राह्मण उवाच यदि नेच्छसि मत्तस्त्वं वरं भद्रे शुचिस्मिते। इमं मन्त्रं गृहाण त्वमाह्वानाय दिवौकसाम्॥<br><br>11343: यं यं देवं त्वमेतेन मन्त्रेणावाहयिष्यसि। तेन तेन वशे भद्रे स्थातव्यं ते भविष्यति॥<br><br>11344: अकामो वा सकामो वा स समेष्यति ते वशे। विबुधो मत्रसंशान्तो भवेद् भृत्य इवानतः॥<br><br>11345: वैशम्पायन उवाच न शशाक द्वितीयं सा प्रत्याख्यातुमनिन्दिता। तं वै द्विजातिप्रवरं तदा शापभयानृप॥<br><br>11346: ततस्तामनवद्याङ्गीं चाहयामास स द्विजः। मन्त्रग्राम तदा राजन्नथर्वशिरसि श्रुतम्॥<br><br>11347: तं प्रदाय तु राजेन्द्र कुन्तिभोजमुवाच ह। उषितोऽस्मि सुखं राजन् कन्यया परितोषितः॥<br><br>11348: तव गेहेषु विहितः सदा सुप्रतिपूजितः। साधयिष्यामहे तावदित्युक्त्वान्तरधीयत। २२। । स तु राजा द्विजं दृष्ट्वा तत्रैवान्तर्हितं तदा। बभूव विस्मयाविष्टः पृथां च समपूजयत्॥<br><br>11349: वैशम्पायन उवाच गते तस्मिन् द्विजश्रेष्ठे कस्मिंश्चित् कारणान्तरे। चिन्तयामास सा कन्या मन्त्रग्रामबलाबलम्॥<br><br>11350: अयं वै कीदृशस्तेन मम दत्तो महात्मना। मन्त्रचामो बलं तस्य ज्ञास्ये नातिचिरादिति॥<br><br>11351: एवं संचिन्तयन्ती सा ददर्शर्तुं यदृच्छया। वीडिता साभवद् बाला कन्याभावे रजस्वला॥<br><br>11352: ततो हर्म्यतलस्था सा महार्हशयनोचिता। प्राच्यां दिशि समुद्यन्तं ददर्शादित्यमण्डलम्॥<br><br>11353: तत्र बद्धमनोदृष्टिरभवत् सा सुमध्यमा। न चातप्यत रूपेण भानोः संध्यागतस्य सा॥<br><br>11354: तस्या दृष्टिरभूद् दिव्या सापश्यद् दिव्यदर्शनम्। आमुक्तकवचं देवं कुण्डलाभ्यां विभूषितम्॥<br><br>11355: तस्याः कौतूहलं त्वासीन्मन्त्रं प्रति नराधिप। आह्वानमकरोत् साथ तस्य देवस्य भाविनी॥<br><br>11356: प्राणानुपस्पृश्य तदा ह्याजुहाव दिवाकरम्। आजगाम ततो राजंस्त्वरमाणो दिवाकरः॥<br><br>11357: मधुपिङ्गो महाबाहुः कम्बुग्रीवो हसन्निव। अङ्गदी बद्धमुकुटो दिशः प्रज्वालयन्निव॥<br><br>11358: योगात् कृत्वा द्विधाऽऽत्मानमाजगाम तताप च। आबभाषे ततः कुन्ती साम्ना परमवल्गुना॥<br><br>11359: आगतोऽस्मि वशं भद्रे तव मन्त्रबलात्कृतः। किं करोमि वशो राज्ञि ब्रूहि कर्ता तदस्मि ते॥<br><br>11360: कुन्त्युवाच गम्यतां भगवंस्तत्र यत एवागतो ह्यसि। कौतूहलात् समाहूतः प्रसीद भगवन्निति॥<br><br>11361: सूर्य उवाच गमिष्येऽहं यथा मां त्वं ब्रवीषि तनुमध्यमे। न तु देवं समाहूय न्याय्यं प्रेषयितुं वृथा॥<br><br>11362: तवाभिसंधिः सुभगे सूर्यात् पुत्रो भवेदिति। वीर्येणाप्रतिमो लोके कवची कुण्डलीति च॥<br><br>11363: सा त्वमात्मप्रदानं वै कुरुष्व गजगामिनि। उत्पत्स्यति हि पुत्रस्ते यथासंकल्पमङ्गने॥<br><br>11364: अथ गच्छाम्यहं भद्रे त्वया संगम्य सुस्मिते। यदि त्वं वचनं नाद्य करिष्यसि मम प्रियम्॥<br><br>11365: शपिष्ये त्वामहं क्रुद्धो ब्राह्मणं पितरं च ते। त्वत्कृते तान् प्रधक्ष्यामि सर्वानपि न संशयः॥<br><br>11366: पितरं चैव ते मूढं यो न वेत्ति तवानयम्। तस्य च ब्राह्मणस्याद्य योऽसौ मन्त्रमदात् तव॥<br><br>11367: शीलवृत्तमविज्ञाय धास्यामि विनयं परम्। एते हि विबुधाः सर्वे पुरन्दरमुखा दिवि॥<br><br>11368: त्वया प्रलब्धं पश्यन्ति स्पयन्त इव भाविनि। पश्य चैनान् सुरगणान् दिव्यं चक्षुरिदं हि ते। पूर्वमेव मया दत्तं दृष्टवत्यसि येन माम्॥<br><br>11369: वैशम्पायन उवाच ततोऽपश्यत् त्रिदशान् राजपुत्री सर्वानेव स्वेषु धिष्ण्येषु खस्थान्। प्रभावन्तं भानुमन्तं महान्तं यथाऽऽदित्यं रोचमानांस्तथैव॥<br><br>11370: सा तान् दृष्ट्वा वीडमानेव बाला सूर्यं देवी वचनं प्राह भीता। गच्छ त्वं वै गोपते स्वं विमानं कन्याभावाद् दुःख एवापचारः॥<br><br>11371: पिता माता गुरवश्चैव येऽन्ये देहस्यास्य प्रभवन्ति प्रदाने। नाहं धर्म लोपयिष्यामि लोके स्त्रीणां वृत्तं पूज्यते देहरक्षा॥<br><br>11372: मया मन्त्रबलं ज्ञातुमाहूतस्त्वं विभावसो। बाल्याद् बालेति तत् कृत्वा क्षन्तुमर्हसि मे विभो। । २४। सूर्य उवाच बालेति कृत्वानुनयं तवाह ददानि नान्यानुनयं लभेत। आत्मप्रदानं कुरु कुन्तिकन्ये शान्तिस्तवैवं हि भवेच्च भीरु॥<br><br>11373: न चापि गन्तुं युक्तं हि मया मिथ्याकृतेन वै। असमेत्य त्वया भीरु मन्त्राहूतेन भाविनि॥<br><br>11374: गमिष्याम्यनवद्याङ्गि लोके समवहास्यताम्। सर्वेषां विबुधानां च वक्तव्यः स्यां तथा शुभे॥<br><br>11375: सा त्वं मया समागच्छ लप्स्यसे मादृशं सुतम्। विशिष्टा सर्वलोकेषु भविष्यसि न संशयः॥<br><br>11376: वैशम्पायन उवाच सा तु कन्या बहुविदं ब्रुवन्ती मधुरं वचः। अनुनेतुं सहस्रांशुं न शशाक मनस्विनी॥<br><br>11377: न शशाक यदा बाला प्रत्याख्यातुं तमोनुदम्। भीता शापात् ततो राजन् दध्यौ दीर्घमथान्तरम्॥<br><br>11378: अनागसः पितुः शापो ब्राह्मणस्य तथैव च। मनिमित्तः कथं न स्यात् क्रुद्धादस्माद् विभावसोः॥<br><br>11379: बालेनापि सता मोहाद् भृशं पापकृतान्यपि। नाभ्यासादयितव्यानि तेजांसि च तपांसि च॥<br><br>11380: साहमद्य भृशं भीता गृहीता च करे भृशम। कथं त्वकार्यं कुर्यां वै प्रदानं ह्यात्मनः स्वयम्॥<br><br>11381: वैशम्पायन उवाच सा वै शापपरित्रस्ता बहु चिन्तयती हृदा। मोहेनाभिपरीताङ्गी स्मयमाना पुनः पुनः॥<br><br>11382: तं देवमब्रवीद् भीता बन्धूनां राजसत्तम। व्रीडाविह्वलया वाचा शापत्रस्ता विशाम्पते॥<br><br>11383: कुन्त्युवाच पिता मे ध्रियते देव माता चान्ये च बान्धवाः। न तेषु ध्रियमाणेषु विधिलोपो भवेदयम्॥<br><br>11384: त्वया तु संगमो देव यदि स्याद् विधिवर्जितः। मन्निमित्तं कुलस्यास्य लोके कीर्तिनशेत् ततः॥<br><br>11385: अथवा धर्ममेतं त्वं मन्यसे तपतां वर। ऋते प्रदानाद् बन्धुभ्यस्तव कामं करोम्यहम्॥<br><br>11386: आत्मप्रदानं दुधर्ष तव कृत्वा सती त्वहम्। त्वयि धर्मो यशश्चैव कीर्तिरायुश्च देहिनाम्॥<br><br>11387: सूर्य उवाच न ते पिता न ते माता गुरवो वा शुचिस्मिते। प्रभवन्ति वरारोहे भद्रं ते शृणु मे वचः॥<br><br>11388: सर्वान् कामयते यस्मात् कमेर्धातोश्च भाविनि। तस्मात् कन्येह सुश्रोणि स्वतन्त्रा वरवर्णिनि॥<br><br>11389: नाधर्मश्चरितः कश्चित् त्वया भवति भाविनि। अधर्मं कुत एवाहं वरेयं लोककाम्यया॥<br><br>11390: अनावृताः स्त्रियः सर्वा नराश्च वरवर्णिनि। स्वभाव एष लोकानां विकारोऽन्य इति स्मृतः॥<br><br>11391: सा मया सह संगम्य पुनः कन्या भविष्यसि। पुत्रश्च ते महाबाहुर्भविष्यति महायशाः॥<br><br>11392: कुन्त्युवाच यदि पुत्रो मम भवेत् त्वत्तः सर्वतमोनुद। कुण्डली कवची शूरो महाबाहुर्महाबलः॥<br><br>11393: सूर्य उवाच भविष्यति महाबाहुः कुण्डली दिव्यवर्मभृत्। उभयं चामृतमयं तस्य भद्रे भविष्यति॥<br><br>11394: कुन्त्युवाच यद्येतदमृतादस्ति कुण्डले वर्म चोत्तमम्। मम पुत्रस्य यं वै त्वं मत्त उत्पादयिष्यसि॥<br><br>11395: अस्तु मे सङ्गमो देव यथोक्तं भगवंस्त्वया। त्वद्वीर्यरूपसत्त्वौजा धर्मयुक्तो भवेत् स च॥<br><br>11396: सूर्य उवाच अदित्या कुण्डले राज्ञि दत्ते मे मत्तकाशिनि। तेऽस्य दास्यामि वै भीरु वर्म चैवेदमुत्तमम्॥<br><br>11397: कुन्त्युवाच परमं भगवन्नेवं संगमिष्ये त्वया सह। यदि पुत्रो भवेदेवं यथा वदसि गोपते॥<br><br>11398: वैशम्पायन उवाच तथेत्युक्त्वा तु तां कुन्तीमाविवेश विहङ्गमः। स्वर्भानुशत्रुर्योगात्मा नाभ्यां पस्पर्श चैव ताम्॥<br><br>11399: ततः सा विह्वलेवासीत् कन्या सूर्यस्य तेजसा। पपात चाथ सा देवी शयने मूढचेतना॥<br><br>11400: सूर्य उवाच साधयिष्यामि सुश्रोणि पुत्रं वै जनयिष्यसि। सर्वशस्त्रभृतां श्रेष्ठं कन्या चैव भविष्यसि॥<br><br>11401: वैशम्पायन उवाच ततः सा वीडिता बाला तदा सूर्यमथाब्रवीत्। एवमस्त्विति राजेन्द्र प्रस्थितं भूरिवर्चसम्॥<br><br>11402: इति स्मोक्ता कुन्तिराजात्मजा सा विवस्वन्तं याचमाना सलज्जा। तस्मिन् पुण्ये शयनीये पपात मोहाविष्टा भज्यमाना लतेव॥<br><br>11403: तिग्मांशुस्तां तेजसा मोहयित्वा योगेनाविश्यात्मसंस्थां चकार। न चैवैनां दूषयामास भानुः संज्ञां लेभे भूय एवाथ बाला॥<br><br>11404: वैशम्पायन उवाच ततो गर्भः समभवत् पृथायाः पृथिवीपते। शुक्ले दशोत्तरे पक्षे तारापतिरिवाम्बरे॥<br><br>11405: सा बान्धवभयाद् बाला गर्भं तं विनिगूहती। धारयामास सुश्रोणी न चैनां बुबुधे जनः॥<br><br>11406: न हि तां वेद नार्यन्या काचिद् धात्रेयिकामृते। कन्यापुरगतां बालां निपुणां परिरक्षणे॥<br><br>11407: ततः कालेन सा गर्भं सुषुवे वरवर्णिनी। कन्यैव तस्य देवस्य प्रसादादमरप्रभम्॥<br><br>11408: तथैवाबद्धकवचं काकोज्ज्वलकुण्डलम्। हर्यक्षं वृषभस्कन्धं यथास्य पितरं तथा॥<br><br>11409: जातमात्रं च तं गर्भ धान्या सम्मन्य भाविनी। मञ्जूषायां समाधाय स्वास्तीर्णायां समन्ततः॥<br><br>11410: मधूच्छिष्टस्थितायां सा सुखायां रुदती तथा। श्लक्ष्णायां सुपिधानायामश्वनद्यामवासृजत्॥<br><br>11411: जानती चाप्यकर्तव्यं कन्याया गर्भधारणम्। पुत्रस्नेहेन सा राजन् करुणं पर्यदेवयत्॥<br><br>11412: समुत्सृजन्ती मञ्जूषामश्वनद्यां तदा जले। उवाच रुदती कुन्ती यौनि वाक्यानि तच्छृणु॥<br><br>11413: स्वस्ति ते चान्तरिक्षेभ्यः पार्थिवेभ्यश्च पुत्रका दिव्येभ्यश्चैव भूतेभ्यस्तथा तोयचराश्च ये॥<br><br>11414: शिवास्ते सन्तु पन्थानो मा च ते परिपन्थिनः। आगताच तथा पुत्र भवन्त्वद्रोहचेतसः॥<br><br>11415: पातु त्वां वरुणो राजा सलिले सलिलेश्वरः। अन्तरिक्षेऽन्तरिक्षस्थः पवनः सर्वगस्तथा॥<br><br>11416: पिता त्वां पातु सर्वत्र तपनस्तपतां वरः। येन दत्तोऽसि मे पुत्र दिव्येन विधिना किल॥<br><br>11417: आदित्या वसवो रुद्राः साध्या विश्वे च देवताः। मरुतश्च सहेन्द्रेण दिशश्च दसिगीश्वराः॥<br><br>11418: रक्षन्तु त्वां सुराः सर्वे समेषु विषमेषु च। वेत्स्यामि त्वां विदेशेऽपि कवचेनाभिसूचितम्॥<br><br>11419: धन्यस्ते पुत्र जनको देवो भानुर्विभावसुः। यस्त्वां द्रक्ष्यति दिव्येन चक्षुषा वाहिनीगतम्॥<br><br>11420: धन्या सा प्रमदा या त्वां पुत्रत्वे कल्पयिष्यति। यस्यास्त्वं तृषितः पुत्र स्तनं पास्यसि देवज॥<br><br>11421: को नु स्वप्नस्तया दृष्टो या त्वामादित्यवर्चसम्। दिव्यवर्मसमायुक्तं दिव्यकुण्डलभूषितम्॥<br><br>11422: पद्मायतविशालाक्षं पद्मताम्रदलोज्वलम्। सुललाटं सुकेशान्तं पुत्रत्वे कल्पयिष्यति॥<br><br>11423: धन्या द्रक्ष्यन्ति पुत्र त्वां भूमौ संसर्पमाणकम्। अव्यक्तकलवाक्यानि वदन्तं रेणुगुण्ठितम्॥<br><br>11424: धन्या द्रक्ष्यन्ति पुत्र त्वां पुनर्योवनगोचरम्। हिमवद्वनसम्भूतं सिंहं केसरिणं यथा॥<br><br>11425: एवं बहुविधं राजन् विलप्य करुणं पृथा। अवासृजत मञ्जूषामश्वनद्यास्तदा जले॥<br><br>11426: रुदती पुत्रशोकार्ता निशीथे कमलेक्षणा। धात्र्या सह पृथा राजन् पुत्रदर्शनलालसा॥<br><br>11427: विसर्जयित्वा मञ्जूषां सम्बोधनभयात् पितुः। विवेश राजभवनं पुनः शोकातुरा ततः॥<br><br>11428: मञ्जूषा त्वश्वनद्याः सा ययौ चर्मण्वती नदीम्। चर्मण्वत्याश्च यमुनां ततो गङ्गां जगाम ह॥<br><br>11429: गङ्गायाः सूतविषयं चप्पामनुययौ पुरीम्। स मञ्जूषागतो गर्भस्तरङ्गरुह्यमानकः॥<br><br>11430: अमृतादुत्थितं दिव्यं तनुवर्म सकुण्डलम्। धारयामास तं गर्भं दैवं च विधिनिर्मितम्॥<br><br>11431: वैशम्पायन उवाच एतस्मिन्नेव काले तु धृतराष्ट्रस्य वै सखा। सूतोऽधिरथ इत्येव सदारो जाह्नवीं ययौ॥<br><br>11432: तस्य भार्याभवद् राजन् रूपेणासदृशी भुवि। राधा नाम महाभागा न सा पुत्रमविन्दत॥<br><br>11433: अपत्यार्थे परं यत्नमकरोच्च विशेषतः। सा ददर्शाथ मञ्जूषामुह्यमानां यदृच्छया॥<br><br>11434: दत्तरक्षाप्रतिसरामन्वालम्भनशोभनाम्। ऊर्मीतरङ्गैर्जाह्नव्याः समानीतामुपह्वरम्॥<br><br>11435: सा तु कौतूहलात् प्राप्तां ग्राहयामास भाविनी। ततो निवेदयामास सूतस्याधिरथस्य वै॥<br><br>11436: स तामुद्धृत्य मञ्जूषामुत्सार्य जलमन्तिकात्। यन्त्रैरुद्धाटयामास सोऽपश्यत् तत्र बालकम्॥<br><br>11437: तरुणादित्यसंकाशं हेमवर्मधरं तथा। मृष्टकुण्डलयुक्तेन वदनेन विराजता॥<br><br>11438: स सूतो भार्यया सार्धं विस्मयोत्फुल्ललोचनः। अङ्कमारोप्य तं बालं भार्यां वचनमब्रवीत्॥<br><br>11439: इदमत्यद्भुतं भीरु यतो जातोऽस्मि भाविनी। दृष्टवान् देवगर्भोऽयं मन्येऽस्मान् समुपागतः॥<br><br>11440: अनपत्यस्य पुत्रोऽयं देवैर्दत्तो ध्रुवं मम। इत्युक्त्वा तं ददौ पुत्रं राधायै स महीपते॥<br><br>11441: प्रतिजग्राह तं राधा विधिवद् दिव्यरूपिणम्। पुत्रं कमलगर्भामं देवगर्भं श्रिया वृतम्॥<br><br>11442: पुपोष चैनं विधिवद् ववृधे स च वीर्यवान्। ततः प्रभृति चाप्यन्ये प्रभावन्नौरसाः सुताः॥<br><br>11443: वसुवर्मधरं दृष्ट्वा तं बालं हेमकुण्डलम्। नामास्य वसुषेणेति ततश्चक्रुर्द्विजातयः॥<br><br>11444: एवं स सूतपुत्रत्वं जगामामितविक्रमः। वसुषेण इति ख्यातो वृष इत्येव च प्रभुः॥<br><br>11445: सूतस्य ववृधेऽङ्गेषु श्रेष्ठः पुत्रः स वीर्यवान्। चारेण विदितश्चासीत् पृथया दिव्यवर्मभृत्॥<br><br>11446: सूतस्त्वधिरथः पुत्रं विवृद्धं समयेन तम्। दृष्ट्वा प्रस्थापयामास पुरं वारणसाह्वयम्॥<br><br>11447: तत्रोपसदनं चक्रे द्रोणस्येष्वस्त्रकर्णमि। सख्यं दुर्योधनेनैवमगमत् स च वीर्यवान्॥<br><br>11448: द्रोणात् कृपाच्च रामाच्च सोऽस्त्रग्रामं चतुर्विधम् लब्ध्वा लोकेऽभवत् ख्यातः परमेष्वासतां गतः॥<br><br>11449: संधाय धार्तराष्ट्रेण पार्थानां विप्रिये रतः। योद्धमाशंसते नित्यं फाल्गुनेन महात्मना॥<br><br>11450: सदा हि तस्य स्पर्धाऽऽसीदर्जुनेन विशाम्पते। अर्जुनस्य च कर्णेन यतो दृष्टो बभूव सः॥<br><br>11451: एतद् गुह्यं महाराज सूर्यस्यासीन्न संशयः। यः सूर्यसम्भवः कर्णः कुन्त्यां सूतकुले तथा॥<br><br>11452: तं तु कुण्डलिनं दृष्ट्वा वर्मणा च समन्वितम्। अवध्यं समरे मत्वा पर्यतप्यद् युधिष्ठिरः॥<br><br>11453: यदा च कर्णो राजेन्द्र भानुमन्तं दिवाकरम्। स्तौति मध्यन्दिने प्राप्ते प्राञ्जलिः सलिले स्थितः॥<br><br>11454: तत्रैनमुपतिष्ठन्ति ब्राह्मणा धनहेतुना। नादेयं तस्य तत्काले किञ्चिदस्ति द्विजातिषु॥<br><br>11455: तमिन्द्रो ब्राह्मणो भूत्वा भिक्षां देहीत्युपस्थितः। स्वागतं चेति राधेयस्तमथ प्रत्यभाषत॥<br><br>11456: वैशम्पायन उवाच देवराजमनुप्राप्तं ब्राह्मणच्छद्मना वृतम्। दृष्ट्वा स्वागतमित्याह न बुबोधास्य मानसम्॥<br><br>11457: हिरण्यकण्ठी: प्रमदा ग्रामान् वा बहुगोकुलान्। किं ददानीति तं विप्रमुवाचाधिरथिस्ततः॥<br><br>11458: ब्राह्मण उवाच हिरण्यकण्ठ्यः प्रमदा यच्चान्यत् प्रीतिवर्धनम्। नाहं दत्तमिहेच्छामि तदर्थभ्यः प्रदीयताम्॥<br><br>11459: यदेतत् सहजं वर्म कुण्डले च तवानघ। एतदुत्कृत्य मे देहि यदि सत्यव्रतो भवान्। ॥<br><br>11460: एतदिच्छाम्यहं क्षिप्रं त्वया दत्तं परंतप। एष मे सर्वलाभानां लाभः परमको मतः॥<br><br>11461: कर्ण उवाच अवनि प्रमदा गाश्च निवापं बहुवार्षिकम्। तते ते विप्र प्रदास्यामि न तु वर्म सकुण्डलम्॥<br><br>11462: वैशम्पायन उवाच एवं बहुविधैर्वाक्यैर्याच्यमानः स तु द्विजः। कर्णेन भरतश्रेष्ठ नान्यं वरमयाचत॥<br><br>11463: सान्वितश्च यथाशक्ति पूजितश्च यथाविधि। न चान्यं स द्विजश्रेष्ठः कामयामास वै वरम्॥<br><br>11464: यदा नान्यं प्रवृणुते वरं वै द्विजसत्तमः। तदैनमब्रवीद् भूयो राधेयः प्रहसन्निव॥<br><br>11465: सहजं वर्म मे विप्र कुण्डले चामृतोद्भवे। तेनावध्योऽस्मि लोकेषु ततो नैतज्जहाम्यहम्॥<br><br>11466: विशालं पृथिवीराज्यं क्षेमं निहतकण्टकम्। प्रतिगृहणीष्व मत्तस्त्वं साधु ब्राह्मणपुङ्गव॥<br><br>11467: कुण्डलाभ्यां विमुक्तोऽहं वर्मणा सहजेन च। गमनीयो भविष्यामि शत्रूणां द्विजसत्तम॥<br><br>11468: वैशम्पायन उवाच यदान्यं न वरं ववे भगवान् पाकशासनः। ततः प्रहस्य कर्णस्तं पुनरित्यब्रवीद् वचः॥<br><br>11469: विदितो देवदेवेश प्रागेवासि मम प्रभो। न तु न्याय्यं मया दातुं तव शक्र वृथा वरम्॥<br><br>11470: त्वं हि देवेश्वरः साक्षात् त्वया देयो वरो मम। अन्येषां चैव भूतानामिश्वरो ह्यसि भूतकृत्॥<br><br>11471: यदि दास्यामि ते देव कुण्डले कवचं तथा। वध्यतामुपयास्यामि त्वं च शक्रावहास्यताम्॥<br><br>11472: तस्माद् विनिमयं कृत्वा कुण्डले वर्म चोत्तमम्। हरस्व शक्र कामं मे न दद्यामहमन्यथा॥<br><br>11473: शक्र उवाच विदितोऽहं रवेः पूर्वमायानेव तवान्तिकम्। तेन ते सर्वमाख्यातमेवमेतन्न संशयः॥<br><br>11474: काममस्तु तथा तात तव कर्ण यथेच्छसि। वर्जयित्वा तु मे वलां प्रवृणीष्व यथेच्छसि॥<br><br>11475: वैशम्पायन उवाच ततः कर्णः प्रहृष्टस्तु उपसंगम्य वासवम्। अमोघां शक्तिमभ्येत्य वव्रे सम्पूर्णमानसः॥<br><br>11476: कर्ण उवाच वर्मणा कुण्डलाभ्यां च शक्तिं मे देहि वासव। अमोघां शत्रुसंघानां घातिनी पृतनामुखे॥<br><br>11477: ततः संचिन्त्य मनसा मुहूर्तमिव वासवः। शक्त्यर्थं पृथिवीपाल कर्णं वाक्यमथाब्रवीत्॥<br><br>11478: कुण्डले मे प्रयच्छस्व वर्म चैव शरीरजम्। गृहाण कर्ण शक्तिं त्वमनेन समयेन च॥<br><br>11479: अमोघा हन्ति शतशः शत्रून् मम करच्युता। पुनश्च पाणितमभ्येति मम दैत्यान् विनिघ्नतः॥<br><br>11480: सेयं तव करप्राप्ता हत्वैकं रिपुमूर्जितम्। गर्जन्तं प्रतपन्तं च मामेवैष्यति सूतज॥<br><br>11481: कर्ण उवाच एकमेवाहमिच्छामि रिपुं हन्तुं महाहवे। गर्जन्तं प्रतपन्तं च यतो मम भयं भवेत्॥<br><br>11482: इन्द्र उवाच एकं हनिष्यसि रिपुं गर्जन्तं बलिनं रणे। त्वं तु यं प्रार्थयस्येकं रक्ष्यते स महात्मना॥<br><br>11483: यमाहुर्वेदविद्वांसो वरार्हमपराजितम्। नारायणमचिन्त्यं च तेन कृष्णेन रक्ष्यते॥<br><br>11484: कर्ण उवाच एवमप्यस्तु भगवन्नेकवीरवधे मम। अमोघां देहि मे शक्तिं यथा हन्यां प्रतापिनम्॥<br><br>11485: उत्कृत्य तु प्रदास्यामि कुण्डले कवचं च ते। निकृत्तेषु तु गात्रेषु न मे बीभत्सता भवेत्॥<br><br>11486: इन्द्र उवाच न ते बीभत्सता कर्ण भविष्यति कथञ्चन। व्रपाश्चैव न गात्रेषु यस्त्वं नानृतमिच्छसि॥<br><br>11487: यादृशस्ते पितुर्वर्णस्तेजश्च वदतां वर। तादृशेनैव वर्णेन त्वं कर्ण भविता पुनः॥<br><br>11488: विद्यमानेषु शस्त्रेषु यद्यमोघामसंशये। प्रमत्तो मोक्ष्यसे चापि त्वय्येवैषा पतिष्यति॥<br><br>11489: कर्ण उवाच संशयं परमं प्राप्य विमोक्ष्ये वासवीमिमाम्। यथा मामात्थ शक्र त्वं सत्यमेतद् ब्रवीमि ते॥<br><br>11490: वैशम्पायन उवाच ततः शक्तिं प्रज्वलितां प्रतिगृह्य विशाम्पते। शस्त्रं गृहीत्वा निशितं सर्वगात्राण्यकृन्तत॥<br><br>11491: ततो देवा मानवा दानवाश्च निकृन्तन्तं कर्णमात्मानमेवम्। न ह्यस्यासीन्मुखजो वै विकारः॥<br><br>11492: ततो दिव्या दुन्दुभयः प्रणेदुः पपातोच्चैः पुष्पवर्षं च दिव्यम्। दृष्ट्वा कर्णं शस्त्रसंकृत्तगात्रं मुहुश्चापि स्मयमानं नृवीरम्॥<br><br>11493: ततश्छित्त्वा कवचं दिव्यमङ्गात् तथैवार्दै प्रददौ वासवाय। तथोत्कृत्य प्रददौ कुण्डले ते कर्णात् तस्मात् कर्मणा तेन कर्णः॥<br><br>11494: ततः शक्रः प्रहसन् वञ्चयित्वा कर्णं लोके यशसा योजयित्वा। कृतं कार्यं पाण्डवानां हि मेने ततः पश्चाद् दिवमेवोत्पपात॥<br><br>11495: श्रुत्वा कर्णं मुषितं धार्तराष्ट्रा दीनाः सर्वे भग्नदर्पा इवासन्। तां चावस्थां गमितं सूतपुत्रं श्रुत्वा पार्था जहषुः काननस्थाः॥<br><br>11496: जनमेजय उवाच क्वस्था वीराः पाण्डवास्ते बभूवुः। कुतश्चैते श्रुतवन्तः प्रियं तत्। किं वाकार्पर्द्वादशेऽब्दे व्यतीते तन्मे सर्वं भगवान् व्याकरोतु॥<br><br>11497: वैशम्पायन उवाच लम्वा कृष्णां सैन्धवं द्रावयित्वा विप्रैः सार्धं काम्यकादाश्रमात् ते। मार्कण्डेयाच्छृतवन्तः पुराणं देवर्षीणां चरितं विस्तरेण॥<br><br>11498: जनमेजय उवाच एवं हृतायां भार्यायां प्राप्य क्लेशमनुत्तमम्। प्रतिपद्य ततः कृष्णां किमकुर्वत पाण्डवाः॥<br><br>11499: वैशम्पायन उवाच एवं हृतायां कृष्णायां प्राप्य क्लेशमनुत्तमम्। विहाय काम्यकं राजा सह भ्रातृभिरच्युतः॥<br><br>11500: पुनद्वैतवनं रम्यमाजगाम युधिष्ठिरः। स्वादुमूलफलं रम्यं विचित्रबहुपादपम्॥<br><br>11501: अनुभुक्तफलाहाराः सर्व एव मिताशनाः। न्यवसन् पाण्डवास्तत्र कृष्णया सह भार्यया॥<br><br>11502: वसन् द्वैतवने राजा कुन्तीपुत्रो युधिष्ठिरः। भीमसेनोऽर्जुनश्चैव माद्रीपुत्रौ च पाण्डवौ॥<br><br>11503: ब्राह्मणार्थे पराक्रान्ता धर्मात्मानो यतव्रताः। क्लेशमार्छन्त विपुलं सुखोदक परंतपाः॥<br><br>11504: तस्मिन् प्रतिवसन्तस्ते यत् प्रापुः कुरुसत्तमाः। वने क्लेशं सुखोदकं तत् प्रवक्ष्यामि ते शृणु॥<br><br>11505: अरणीसहितं मन्थं ब्राह्मणस्य तपस्विनः। घर्षमाणस्य विषाणे विषाणे समसज्जतः॥<br><br>11506: तदादाय गतो राजंस्त्वरमाणो महामृगः। आश्रमान्तरितः शीघ्रं प्लवमानो महाजवः॥<br><br>11507: ह्रियमाणं तु तं दृष्ट्वा स विप्रः कुरुसत्तम। त्वरितोऽभ्यागमत् तत्र अग्निहोत्रपरीप्सया॥<br><br>11508: मृगस्य घर्षमाणस्य अजातशत्रुमासीनं भ्रातृभिः सहितं वने। आगम्य ब्राह्मणस्तूर्णं संतप्तश्चेदमब्रवीत्॥<br><br>11509: अरणीसहितं मन्यं समासक्तं वनस्पतौ। मृगस्य घर्षमाणस्य विषाणे समसज्जत॥<br><br>11510: तमादाय गतो राजंस्त्वरमाणो महामृगः। आश्रमात् त्वरितः शीघ्रं प्लवमानो महाजवः॥<br><br>11511: तस्य गत्वा पदं राजन्नासाद्य च महामृगम्। अग्निहोत्रं न लुप्येत तदानयत पाण्डवाः॥<br><br>11512: ब्राह्मणस्य वचः श्रुत्वा संतप्तोऽथ युधिष्ठिरः। धनुरादाय कौन्तेयः प्राद्रवद् भ्रातृभिः सह॥<br><br>11513: सन्नद्धा धन्विनः सर्वे प्राद्रवन् नरपुङ्गवाः। ब्राह्मणार्थे यतन्तस्ते शीघ्रमन्वगमन् मृगम्॥<br><br>11514: कर्णिनालीकनाराचानुत्सृजन्तो महारथाः। नाविध्यन् पाण्डवास्तत्र पश्यन्तो मृगमन्तिकात्॥<br><br>11515: तेषां प्रयतमानानां नादृश्यत महामृगः। अपश्यन्तो मृगं शान्ता दुःखं प्राप्ता मनस्विनः॥<br><br>11516: शीतलच्छायमागम्य न्यचोधं गहने वने। क्षुत्पिपासापरीताङ्गाः पाण्डवाः समुपाविशन्॥<br><br>11517: तेषां समुपविष्टानां नकुलो दुःखितस्तदा। अब्रवीद् भ्रातरं श्रेष्ठममर्षात् कुरुनन्दनम्॥<br><br>11518: नास्मिन् कुले जातु ममज्ज धर्मो न चालस्यादर्थलोपो बभूव। अनुत्तराः सर्वभूतेषु भूयः सम्प्राप्ताः स्मः संशयं किं नु राजन्॥<br><br>11519: युधिष्ठिर उवाच नापदामस्ति मर्यादा न निमित्तं न कारणम्। धर्मस्तु विभजत्यर्थमुभयोः पुण्यपापयोः॥<br><br>11520: भीम उवाच प्रातिकाम्यनयत् कृष्णां सभायां प्रेष्यवत् तदा। न मया निहतस्तत्र तेन प्राप्ताः स्म संशयम्॥<br><br>11521: अर्जुन उवाच वाचस्तीक्ष्णास्थिभेदिन्यः सूतपुत्रेण भाषिताः। अतितीव्रा मया क्षान्तास्तेन प्राप्ताः स्म संशयम्॥<br><br>11522: सहदेव उवाच शकुनिस्त्वां यदाजैषीदक्षद्यूतेन भारत। स मया न हतस्तत्र तेन प्राप्ताः स्म संशयम्॥<br><br>11523: वैशम्पायन उवाच ततो युधिष्ठिरो राजा नकुलं वाक्यमब्रवीत्। आरुह्य वृक्षं माद्रेय निरीक्षस्व दिशो दश॥<br><br>11524: पानीयमन्तिके पश्य वृक्षांश्चाप्युदकाश्रितान्। एते हि भ्रातरः श्रान्तास्तव तात पिपासिताः॥<br><br>11525: नकुलस्तु तथेत्युक्त्वा शीघ्रमारुह्य पादपम्। अब्रवीद् भ्रातरं ज्येष्ठमभिवीक्ष्य समन्ततः॥<br><br>11526: पश्यामि बहुलान् राजन् वृक्षानुदकसंश्रयान्। सारसानां च निदिमत्रोदकमसंशयम्॥<br><br>11527: ततोऽब्रवीत् सत्यधृतिः कुन्तीपुत्रो युधिष्ठिरः। गच्छ सौम्य ततः शीघ्रं तूणैः पानीयमानय॥<br><br>11528: नकुलस्तु तथेत्युक्त्वा भ्रातुर्येष्ठस्य शासनात्। प्राद्रवद् यत्र पानीयं शीघ्रं चैवान्वपद्यत॥<br><br>11529: स दृष्ट्वा विमलं तोयं सारसैः परिवारितम्। पातुकामस्ततो वाचमन्तरिक्षात् स शुश्रुवे॥<br><br>11530: यक्ष उवाच मा तात साहसं कार्मिम पूर्वपरिग्रहः। प्रश्नानुक्त्वा तु माद्रेय ततः पिब हरस्व च॥<br><br>11531: अनादृत्य तु तद् वाक्यं नकुलः सुपिपासितः। अपिबच्छीतलं तोयं पीत्वा च निपपात ह॥<br><br>11532: चिरायमाणे नकुले कुन्तीपुत्रो युधिष्ठिरः। अब्रवीद् भ्रातरं वीरं सहदेवमरिंदमम्॥<br><br>11533: भ्राता हि चिरयातो नः सहदेव तवाचजः। तथैवानय सोदर्यं पानीयं च त्वमानय॥<br><br>11534: सहदेवस्तथेत्युक्त्वा तां दिशं प्रत्यपद्यत। ददर्श च हतं भूमौ भ्रातरं नकुलं तदा॥<br><br>11535: भ्रातृशोकाभिसंतप्तस्तृषया च प्रपीडितः। अभिदुद्राव पानीयं ततो वागभ्यभाषत॥<br><br>11536: मा तात साहसं कार्मिम पूर्वपरिग्रहः। प्रश्नानुक्त्वा यथाकामं पिवस्व च हरस्व च॥<br><br>11537: अनाहृत्य तु तद् वाक्यं सहदेवः पिपासितः। अपिबच्छीतलं तोयं पीत्वा च निपपात ह॥<br><br>11538: अथाब्रवीत् स विजयं कुन्तीपुत्रो युधिष्ठिरः। भ्रातरौ ते चिरगतौ बीभत्सो शत्रुकर्शन॥<br><br>11539: तौ चैवानय भद्रं ते पानीयं च त्वमानय। त्वं हि नस्तात सर्वेषां दुःखितानामपाश्रयः॥<br><br>11540: एवमुक्तो गुडाकेशः प्रगृह्य सशरं धनुः। आमुक्तखङ्गो मेधावी तत् सरः प्रत्यपद्यत॥<br><br>11541: ततः पुरुषशार्दूलो पानीयहरणे गतौ। तौ ददर्श हतौ तत्र भ्रातरौ श्वेतवाहनः॥<br><br>11542: प्रसुप्ताविव तौ दृष्ट्वा नरसिंहः सुदुःखितः। धनुरुद्यम्य कौन्तेयो व्यलोकयत् तद् वनम्॥<br><br>11543: नापश्यत् तत्र किञ्चित् स भूतमस्मिन् महावने। सव्यसाची ततः श्रान्तः पानीयं सोऽभ्यधावत॥<br><br>11544: अभिधावंस्ततो वाक्यमन्तरिक्षात् स शुश्रुवे। किमासीदसि पानीयं तच्छक्यं बलात् त्वया। ॥<br><br>11545: कौन्तेय यदि प्रश्नांस्तान् मयोक्तान् प्रतिपत्स्यसे। ततः पास्यसि पानीयं हरिष्यसि च भारत॥<br><br>11546: वारितस्त्वब्रवीत् पार्थो दृश्यमानो निवारय। यावद् बाणैर्विनिर्भिन्नः पुन:वं वदिष्यसि॥<br><br>11547: एवमुक्त्वा ततः पार्थः शरैरस्त्रानुमन्त्रितैः। प्रववर्ष दिशः कृत्स्ना: शब्दवेधं च दर्शयन्॥<br><br>11548: कर्णिनालीकनाराचानुत्सृजन् भरतर्षभ। स त्वमोघानिषून मुक्त्वा तृष्णायाभिप्रपीडितः॥<br><br>11549: अनेकैरिषुसङ्घातैरन्तरिक्षे ववर्ष ह। यक्ष उवाच किं विघातेन ते पार्थ प्रश्नानुक्त्वा ततः पिब॥<br><br>11550: अनुक्त्वा च पिबन् प्रश्नान् पीत्वैव न भविष्यसि। एवमुक्तस्ततः पार्थः सव्यसाची धनंजयः॥<br><br>11551: अवज्ञायैव तां वाचं पीत्वैव निपपात ह। अथाब्रवीद् भीमसेनं कुन्तीपुत्रो युधिष्ठिः॥<br><br>11552: नकुलः सहदेवश्च बीभत्सुश्च परंतप! चिरं गतास्तोयहेतोर्न चागच्छन्ति भारत॥<br><br>11553: तांश्चैवानय भद्रं ते पानीयं च त्वमानय। भीमसेनस्तथेत्युक्त्वा तं देशं प्रत्यपद्यत॥<br><br>11554: यत्र ते पुरुषव्याघ्रा भ्रातरोऽस्य निपातिताः। तान् दृष्ट्वा दुःखितो भीमस्तृषया च प्रपीडितः॥<br><br>11555: अमन्यत महाबाहुः कर्म तद् यक्षरक्षसाम्। स चिन्तयामास तदा योद्धव्यं ध्रुवमद्य वै॥<br><br>11556: पास्यामि तावत् पानीयमिति पार्थो वृकोदरः। ततोऽभ्यधावत् पानीयं पिपासुः पुरुषर्षभः॥<br><br>11557: यक्ष उवाच मा तात साहसं कार्मिम पूर्वपरिग्रहः। प्रश्नानुक्त्वा तु कौन्तेय ततः पिब हरस्व च॥<br><br>11558: एवमुक्तस्तदा भीमो यक्षेणामिततेजसा। अनुक्त्वैव तु तान् प्रश्नान् पीत्वैव निपपात ह॥<br><br>11559: ततः कुन्तीसुतो राजा प्रचिन्त्य पुरुषर्षभः। समुत्थाय महाबाहुर्दह्यमानेन चेतमा॥<br><br>11560: व्यपेतजननिर्घोषं प्रविवेश महावनम्। रुरुभिश्च वराहैश्च पक्षिभिश्च निषेवितम्॥<br><br>11561: नीलभास्वरवर्णश्च पादैपरुपशोभितम्। भ्रमरैरुपगीतं च पक्षिभिश्च महायशाः॥<br><br>11562: स गच्छन् कानने तस्मिन् हेमजालपरिष्कृतम्। ददर्श तत् सरः श्रीमान् विश्वकर्मकृतं यथा॥<br><br>11563: उपेतं नलिनीजालैः सिन्धुवारैः सवेतसैः। केतकैः करवीरैश्च पिप्पलैश्चैव संवृतम्। श्रमार्तस्तदुपागम्य सरो दृष्ट्वाथ विस्मितः॥<br><br>11564: वैशम्पायन उवाच स ददर्श हतान् भ्रातृन् लोकपालानिव च्युतान्। युगान्ते समनुप्राप्ते शक्रप्रतिमगौरवान्॥<br><br>11565: विनिकीर्णधनुर्बाणं दृष्ट्वा निहतमर्जुनम्। भीमसेनं यमौ चैव निर्विचेष्टान् गतायुषः॥<br><br>11566: स दीर्घमुष्णं नि:श्वस्य शोकवाष्पपरिप्लुतः। तान् दृष्ट्वा पतितान् भ्रातृन् सर्वांश्चिन्तासमन्वितः॥<br><br>11567: धर्मपुत्रो महाबाहुर्विललाप सुविस्तरम्। ननु त्वया महाबाहो प्रतिज्ञातं वृकोदरा॥<br><br>11568: सुयोधनस्य भेत्स्यामि गदया सक्थिनी रणे। व्यर्थं तदद्य मे सर्वं त्वयि वीर निपातिते॥<br><br>11569: महात्मनि महाबाहो कुरूणां कीर्तिवर्धने। मनुष्यसम्भवा वाचो विधर्मिण्य: प्रतिश्रुताः॥<br><br>11570: भवतां दिव्यवाचस्तु ता भवन्तु कथं मृषा। देवाश्चापि यदावाचन सूतके त्वां धनंजय॥<br><br>11571: सहस्राक्षादनवरः कुन्ति पुत्रस्तवेति वै। उत्तरे पारियात्रे च जगुर्भूतानि सर्वशः॥<br><br>11572: विप्रणष्टां श्रियं चैषामाहर्ता पुनरञ्जसा। नास्य जेता रणे कश्चिदजेता नैष कस्यचित्॥<br><br>11573: सोऽयं मृत्युवंश यातः कथं जिष्णुमहाबलः। अयं ममाशां संहत्य शेते भूमौ धनंजयः॥<br><br>11574: आश्रित्य यं वयं नाथं दुःखान्येतानि सेहिम। रणे प्रमत्तौ वीरौ च सदा शत्रुनिबर्हणौ॥<br><br>11575: कथं रिपुवशं यातौ कुन्तीपुत्रौ महाबलौ। यौ सर्वास्त्राप्रतिहतौ भीमसेनधनंजयौ॥<br><br>11576: अश्मसारमयं नूनं हृदयं ममम दुहृदः। यमौ यदेतौ दृष्ट्वाद्य पतितौ नावदीर्यते॥<br><br>11577: शास्त्रज्ञा देशकालज्ञास्तपोयुक्ताः क्रियान्विताः। अकृत्वा सदृशं कर्म किं शेध्वं पुरुषर्षभाः॥<br><br>11578: अविक्षतशरीराश्चाप्यप्रमृष्टशरासनाः। असंज्ञा भुवि संगम्य किं शेध्वमपराजिताः॥<br><br>11579: सानूनिवारेः संसुप्तान् दृष्ट्वा भ्रातृन् महामतिः। सुखं प्रसुप्तान् प्रस्विनः खिन्नः कष्टां दशां गतः॥<br><br>11580: एवमेवेदमित्युक्त्वा धर्मात्मा स नरेश्वरः। शोकसागरमध्यस्थो दध्यौ कारणमाकुलः॥<br><br>11581: इतिकर्तव्यतां चेति देशकालविभागवित्। नाभिपेदे महाबाहुश्चिन्तयानो महामतिः॥<br><br>11582: अथ संस्तभ्य धर्मात्मा तदाऽऽत्मानं तपोयुतः। एवं विलप्य बहुधा धर्मपुत्रो युधिष्ठिरः॥<br><br>11583: बुद्ध्या विचिन्तयामास वीराः केन निपातिताः॥<br><br>11584: नैषां शस्त्रप्रहारोऽस्ति पदं नेहास्ति कस्यचित्। भूतं महदिदं मन्ये भ्रातरो येन मे हताः॥<br><br>11585: एकाचं चिन्तयिष्यामि पीत्वा वेत्स्यामि वा जलम्। स्यात् तु दुर्योधनेनेदमुपांशुविहितं कृतम्॥<br><br>11586: गान्धारराजरचितं सततं जिह्मबुद्धिना। यस्य कार्यमकार्यं वा सममेव भवत्युत॥<br><br>11587: कस्तस्य विश्वसेद् वीरो दुष्कृतेकृतात्मनः। अथवा पुरुषैर्गुढैः प्रयोगोऽयं दुरात्मनः॥<br><br>11588: भवेदिति महाबुद्धिर्बहुधा तदचिन्तयत्। तस्यासीन्न विषेणेदमुदकं दूषितं यथा॥<br><br>11589: मृतानामपि चैतेषां विकृतं नैव जायते। मुखवर्णाः प्रसन्ना मे भ्रातृणामित्यचिन्तयत्॥<br><br>11590: एकैकशश्चौघबलानिमान् पुरुषसत्तमान्। कोऽन्यः प्रतिसमासेत कालान्तकयमादृते॥<br><br>11591: एतेन व्यवसायेन तत् तोयं व्यवगाढवान्। गाहमानश्च तत् तोयमन्तरिक्षात् स शुश्रुवे॥<br><br>11592: यक्ष उवाच अहं बकः शैवलमत्स्यभक्षो नीता मया प्रेतवशं तवानुजाः। त्वं पञ्चमो भविता राजपुत्र न चेत् प्रश्नान् पृच्छतो व्याकरोषि॥<br><br>11593: मा तात साहसं कार्षीर्मम पूर्वपरिग्रहः। प्रश्नानुक्त्वा तु कौन्तेय ततः पिब हरस्व च॥<br><br>11594: युधिष्ठिर उवाच रुद्राणां वा वसूनां वा मरुतां वा प्रधानभाक्। पृच्छामि को भवान् देवो नैतच्छकुनिना कृतम्॥<br><br>11595: हिमवान् पारियात्रश्च विन्ध्यो मलय एव च। चत्वारः पर्वताः केन पातिता भूरितेजसः॥<br><br>11596: अतीव ते महत् कर्म कृतं च बलिनां वर। यान् न देवा न गन्धर्वा नासुराश्च न राक्षसाः॥<br><br>11597: विषहेरन् महायुद्धे कृतं ते तन्महाद्भुतम्। न ते जानामि यत् कार्यं नाभिजानामि काक्षितम्॥<br><br>11598: कौतूहलं महज्जातं साध्वसं चागतं मम। येनास्म्युद्विग्नहदयः समुत्पन्नशिरोज्वरः॥<br><br>11599: पृच्छामि भगवंस्तस्मात् को भवानिह तिष्ठति। यक्ष उवाच यक्षोऽहमस्मि भद्रं ते नास्मि पक्षी जलेचरः॥<br><br>11600: मयैते निहताः सर्वे भ्रातरस्ते महौजसः। वैशम्पायन उवाच ततस्तामशिवां श्रुत्वा वाचं स परुषाक्षराम्॥<br><br>11601: यक्षस्य ब्रुवतो राजन्नुपक्रम्य तदा स्थितः। विरूपाक्षं महाकायं यक्षं तालसमुच्छ्रयम्॥<br><br>11602: ज्वलनार्कप्रतीकाशमधृष्यं पर्वतोपमम्। वृक्षमाश्रित्य तिष्ठन्तं ददर्श भरतर्षभः॥<br><br>11603: मेघगम्भीरनादेन तर्जयन्तं महास्वनम्। यक्ष उवाच इमे ते भ्रातरो राजन् वार्यमाणा मयासकृत्॥<br><br>11604: बलात् तोयं जिहीर्षन्तस्ततो वै मृदिता मया। न पेयमुदकं राजन् प्राणानिह परीप्सता॥<br><br>11605: पार्थ मा साहसं कार्मिम पूर्वपरिग्रहः। प्रश्नानुक्त्वा तु कौन्तेय ततः पिब हरस्व च। ॥<br><br>11606: युधिष्ठिर उवाच न चाहं कामये यक्ष तव पूर्वपरिग्रहम्। कामं नैतत् प्रशंसन्ति सन्तो हि पुरुषाः सदा॥<br><br>11607: यदात्मना स्वमात्मानं प्रशंसे पुरुषर्षभ। यथाप्रज्ञं तु ते प्रश्नान् प्रतिवक्ष्यामि पृच्छ माम्॥<br><br>11608: यक्ष उवाच किं स्विदादित्यमुन्नयति के च तस्याभितश्चराः। कश्नमस्तं नयति कस्मिश्च प्रतितिष्ठति॥<br><br>11609: युधिष्ठिर उवाच ब्रह्मादित्यमुन्नयति देवास्तस्याभितश्चराः। धर्मश्चास्तं नयति च सत्ये च प्रतितिष्ठति॥<br><br>11610: यक्ष उवाच केनस्विच्छ्रोत्रियो भवति केनस्विद् विन्दते महत्। केनस्विद् द्वितीयवान् भवति राजन् केन च बुद्धिमान्। युधिष्ठिर उवाच श्रुतेन श्रोत्रियो भवति तपसा विन्दते महत्। धृत्या द्वितीयवान् भवति बुद्धिमान् वृद्धसेवया॥<br><br>11611: यक्ष उवाच किं ब्राह्मणानां देवत्वं कश्च धर्मः सतामिव। कश्चैषां मानुषो भावः किमेषामसतामिव॥<br><br>11612: युधिष्ठिर उवाच स्वाध्याय एषां देवत्वं तप एषां सतामिव। मरणं मानुषो भावः परिवादोऽसतामिव॥<br><br>11613: यक्ष उवाच किं क्षत्रियाणां देवत्वं कश्च धर्मः सतामिव। कश्चैषां मानुषो भावः किमेषामसतामिव। ॥<br><br>11614: युधिष्ठिर उवाच इष्वस्त्रमेषां देवत्वं यज्ञ एषां सतामिव। भयं वै मानुषो भावः परित्यागोऽसतामिव॥<br><br>11615: यक्ष उवाच किमेकं यज्ञियं साम किमेकं यज्ञियं यजुः। का चैषां वृणुते यज्ञं कां यज्ञो नातिवर्तते॥<br><br>11616: युधिष्ठिर उवाच प्राणो वै यज्ञियं साम मनो वै यज्ञियं यजुः। ऋगेका वृणुते यज्ञं तां यज्ञो नातिवर्तते॥<br><br>11617: यक्ष उवाच किंस्विदावपतां श्रेष्ठं किंस्विन्निवपतां वरम्। किंस्वित् प्रतिष्ठमानानां किंस्वित् प्रसवतां वरम्॥<br><br>11618: युधिष्ठिर उवाच वर्षमावपतां श्रेष्ठं बीजं निवपतां वरम्। गाव: प्रतिष्ठमानानां पुत्रः प्रसवतां वरः॥<br><br>11619: यक्ष उवाच इन्द्रियार्थाननुभवन् बुद्धिमॉल्लोकपूजितः। सम्मतः सर्वभूतानामुच्छ्वसन् को न जीवति॥<br><br>11620: युधिष्ठिर उवाच देवतातिथिभृत्यानां पितृणामात्मनश्च यः। न निर्वपति पञ्चानामुच्छ्वसन् न स जीवति॥<br><br>11621: यक्ष उवाच किंस्विद् गुरुतरं भूमेः किस्विदुच्चतरं च खात्। किंस्विच्छीघ्रतरं वायोः किंस्विद् बहुतरं तृणात्॥<br><br>11622: युधिष्ठिर उवाच माता गुरुतरा भूमेः खात् पितोच्चतरस्तथा। मनः शीघ्रतरं वाताच्चिन्ता बहुतरी तृणात्॥<br><br>11623: यक्ष उवाच किंस्वित् सुप्तं न निमिषति किंस्विज्जातं न चोपति। कस्यस्विद्धदयं नास्ति किंस्विद् वेगेन वर्धते॥<br><br>11624: युधिष्ठिर उवाच मत्स्यः सुप्तो न निमिषत्यण्डं जातं न चोपति। अश्मनो हृदयं नास्ति नदी वेगेन वर्धते॥<br><br>11625: यक्ष उवाच किंस्वित् प्रवसतो मित्रं किंस्विन्मित्रं गृहे सतः। आतुरस्य च किं मित्रं किंस्विन्मित्रं मरिष्यतः॥<br><br>11626: युधिष्ठिर उवाच सार्थः प्रवसतो मित्रं भार्या मित्रं गृहे सतः। आतुरस्य भिषमित्रं दानं मित्रं मरिष्यतः॥<br><br>11627: यक्ष उवाच कोऽतिथिः सर्वभूतानां किंस्विद् धर्मं सनातनम्। अमृतं किंस्विद् राजेन्द्र किंस्वित् सर्वमिदं जगत्॥<br><br>11628: युधिष्ठिर उवाच अतिथिः सर्वभूतानामग्निः सोमो गवामृतम्। सनातनोऽमृतो धर्मो वायुः सर्वमिदं जगत्॥<br><br>11629: यक्ष उवाच किंस्विदेको विचरते जातः को जायते पुनः। किंस्विद्धिमस्य भैषज्यं किंस्विदावपनं महत्॥<br><br>11630: युधिष्ठिर उवाच सूर्य एको विचरते चन्द्रमा जायते पुनः। अग्निहिमस्य भैषज्यं भूमिरावपनं महत्॥<br><br>11631: यक्ष उवाच किंस्विदेकपदं धर्म्य किंस्विदेकपदं यशः। किंस्विदेकपदं स्वर्णं किंस्विदेकपदं सुखम्॥<br><br>11632: युधिष्ठिर उवाच दाक्ष्यमेकपदं धर्म्य दानमेकपदं यशः। सत्यमेकपदं स्वयं शीलमेकपदं सुखम्॥<br><br>11633: यक्ष उवाच किंस्विदात्मा मनुष्यस्य किंस्विद् दैवकृतः सखा। उपजीवनं किंस्विदस्य किंस्विदस्य परायणम्॥<br><br>11634: युधिष्ठिर उवाच पुत्र आत्मा मनुष्यस्य भार्या दैवकृतः सखा। उपजीवनं च पर्जन्यो दानमस्य परायणम्॥<br><br>11635: यक्ष उवाच धन्यानामुत्तमं किंस्विद् धनानां स्यात् किमुत्तमम्। लाभानामुत्तमं किं स्यात् सुखानां स्यात् किमुत्तमम्। ७३। युधिष्ठिर उवाच धन्यानामुत्तमं दाक्ष्यं धनानामुत्तमं श्रुतम्। लाभानां श्रेय आरोग्यं सुखानां तुष्टिरुत्तमा॥<br><br>11636: यक्ष उवाच कश्च धर्मः परो लोके कश्च धर्मः सदाफलः। किं नयम्य न शोचन्ति कैश्च संधिर्न जीर्यते॥<br><br>11637: युधिष्ठिर उवाच आनृशंस्यं परो धर्मस्त्रयोधर्मः सदाफलः। मनो यम्य न शोचन्ति संधिः सद्भिर्न जीर्यते॥<br><br>11638: यक्ष उवाच किं नु हित्वा प्रियो भवति किं नु हित्वा न शोचति। । किं नु हित्वार्थवान् भवति किं नु हित्वा सुखी भवेत्॥<br><br>11639: युधिष्ठिर उवाच मानं हित्वा प्रियो भवति क्रोधं हित्वा न शोचति। कामं हित्वार्थवान् भवति लोभं हित्वा सुखी भवेत्। । ७८। यक्ष उवाच किमर्थं ब्राह्मणे दानं किमर्थं नटनर्तके। किमर्थं चैव भृत्येषु किमर्थं चैव राजसु॥<br><br>11640: युधिष्ठिर उवाच धर्मार्थं ब्राह्मणे दानं यशोऽर्थं नटनर्तके। भृत्येषु भरणार्थं वै भयार्थं चैव राजसु॥<br><br>11641: यक्ष उवाच केनस्विदावृतो लोकः केनस्विन्न प्रकाशते। केन त्यजति मित्राणि केन स्वर्गं न गच्छति॥<br><br>11642: युधिष्ठिर उवाच अज्ञानेनावृतो लोकस्तमसा न प्रकाशते। लोभात् त्यजति मित्राणि संगात् स्वर्ग न गच्छति॥<br><br>11643: यक्ष उवाच मृतः कथं स्यात् पुरुषः कथं राष्ट्रं मृतं भवेत्। श्राद्धं मृतं कथं वा स्यात् कथं यज्ञो मृतो भवेत्। । ८३। युधिष्ठिर उवाच मृतो दरिद्रः पुरुषो मृतं राष्ट्रमराजकम्। मृतमश्रोत्रियं श्राद्धं मृतो यज्ञस्त्वदक्षिणः॥<br><br>11644: यक्ष उवाच का दिक् किमुदकं प्रोक्तं किमन्नं किं च वै विषम्। श्राद्धस्य कालमाख्याहि ततः पिब हरस्व च॥<br><br>11645: युधिष्ठिर उवाच सन्तो दिग् जलमाकाशं गौरनं प्रार्थना विषम्। श्राद्धस्य ब्राह्मणः कालः कथं वा यक्ष मन्यसे॥<br><br>11646: यक्ष उवाच तपः किंलक्षणं प्रोक्तं को दमश्च प्रकीर्तितः। क्षमा च का परा प्रोक्ता का च ह्रीः परिकीर्तिता॥<br><br>11647: युधिष्ठिर उवाच तपः स्वधर्मवर्तित्वं मनसो दमनं दमः। क्षमा द्वन्द्वसहिष्णुत्वं ह्रीरकार्यनिवर्तनम्॥<br><br>11648: यक्ष उवाच किं ज्ञानं प्रोच्यते राजन् कः शमश्च प्रकीर्तितः। दया च क परा प्रोक्ता किं चार्जवमुदाहृतम्॥<br><br>11649: युधिष्ठिर उवाच ज्ञानं तत्त्वार्थसम्बोधः शमश्चित्तप्रशान्तता। दया सर्वसुखैषित्वमार्जवं समचित्तता॥<br><br>11650: यक्ष उवाच कः शत्रुर्दुर्जयः पुंसां कश्च व्याधिरनन्तकः। कीदृशश्च स्मृतः साधुरसाधुः कीदृशः स्मृतः॥<br><br>11651: युधिष्ठिर उवाच क्रोधः सुदुर्जयः शत्रुर्लोभो व्याधिरनन्तकः। सर्वभूतहितः साधुरसाधुर्निर्दयः स्मृतः॥<br><br>11652: यक्ष उवाच को मोहः प्रोच्यते राजन् कश्च मानः प्रकीर्तितः। किमालस्यं च विज्ञेयं कश्च शोकः प्रकीर्तितः॥<br><br>11653: युधिष्ठिर उवाच मोहो हि धर्ममूढत्वं मानस्त्वात्माभिमानिता। धर्मनिष्क्रियताऽऽलस्यं शोकस्त्वज्ञानमुच्यते॥<br><br>11654: यक्ष उवाच किं स्थैर्यगृषिभिः प्रोक्तं किं च धैर्यमुदाहृतम्। स्नानं च किं परं प्रोक्तं दानं च किमिहोच्यते॥<br><br>11655: युधिष्ठिर उवाच स्वधर्मे स्थिरता स्थैर्य धैर्यमिन्द्रियनिग्रहः। स्नानं मनोमलत्यागो दानं वै भूतरक्षणम्॥<br><br>11656: यक्ष उवाच कः पण्डितः पुमाज्ञेयो नास्तिकः कश्च उच्यते। को मूर्खः कश्च कामः स्यात् को मत्सर इति स्मृतः॥<br><br>11657: युधिष्ठिर उवाच धर्मज्ञः पण्डितो ज्ञेयो नास्तिको मूर्ख उच्यते। कामः संसारहेतुश्च हृत्तापो मत्सरः स्मृतः॥<br><br>11658: यक्ष उवाच कोऽहङ्कार इति प्रोक्तः कश्च दम्भः प्रकीर्तितः। किं तद् दैवं परं प्रोक्तं किं तत् पैशुन्यमुच्यते॥<br><br>11659: युधिष्ठिर उवाच महाज्ञानमहङ्कारो दम्भो धर्मो ध्वजोच्छ्रयः। दैवं दानफलं प्रोक्तं पैशुन्यं परदूषणम्॥<br><br>11660: १००। यक्ष उवाच धर्मश्चार्थश्च कामश्च परस्परविरोधिनः। एषां नित्यविरुद्धानां कथमेकत्र संगमः॥<br><br>11661: युधिष्ठिर उवाच यदा धर्मश्च भार्या च परस्परवशानुगौ। तदा धर्मार्थकामानां त्रयाणामपि संगमः॥<br><br>11662: यक्ष उवाच अक्षयो नरकः केन प्राप्यते भरतर्षभ। एतन्मे पृच्छतः प्रश्नं तच्छीघ्रं वक्तुमर्हसि॥<br><br>11663: युधिष्ठिर उवाच ब्राह्मणं स्वयमाहूय याचमानमकिञ्चनम्। पश्चाननास्तीति यो ब्रूयात् सोऽक्षयं नरकं व्रजेत्। । १०४। वेदेषु धर्मशास्त्रेषु मिथ्या यो वै द्विजातिषु। देवेषु पितृधर्मेषु सोऽक्षयं नरकं व्रजेत्॥<br><br>11664: विद्यमाने धने लोभाद् दानभोगविवर्जितः। पश्चान्नास्तीति यो ब्रूयात् सोऽक्षयं नरकं व्रजेत्॥<br><br>11665: यक्ष उवाच राजन् कुलेन वृत्तेन स्वाध्यायेन श्रुतेन वा। ब्राह्मण्यं केन भवति प्रब्रूह्येतत् सुनिश्चितम्॥<br><br>11666: युधिष्ठिर उवाच शृणु यक्ष कुलं तात न स्वाध्यायो न च श्रुतम्। कारणं हि द्विजत्वे च वृत्तमेव न संशयः॥<br><br>11667: वृत्तं यत्नेन संरक्ष्यं ब्राह्मणेन विशेषतः। अक्षीणवृत्तो न क्षीणो वृत्ततस्तु हतो हतः॥<br><br>11668: पठकाः पाठकाश्चैव ये चान्ये शास्त्रचिन्तकाः। सर्वे व्यसनिनो मूर्खा यः क्रियावान् स पण्डितः॥<br><br>11669: चतुर्वेदोऽपि दुर्वृत्तः स शूद्रादतिरिच्यते। योऽग्निहोत्रपरो दान्तः स ब्राह्मण इति स्मृतः॥<br><br>11670: यक्ष उवाच प्रियवचनवादी किं लभते विमृशितकार्यकरः किं लभते। बहुमित्रकरः किं लभते धर्मरत किं लभते कथय॥<br><br>11671: युधिष्ठिर उवाच प्रियवचनवादी प्रियो भवति विमृशितकार्यकरोऽधिकं जयति। बहुमित्रकरः सुखं वसते यश्च धर्मरतः स गतिं लभते॥<br><br>11672: यक्ष उवाच को मोदते किमाश्चर्यं कः पन्थाः का च वार्तिका। ममैतांश्चतुरः प्रश्नान् कथयित्वा जलं पिब॥<br><br>11673: युधिष्ठिर उवाच पञ्चमेऽहनि षष्ठे वा शाकं पचति स्वे गृहे। अनृणी चाप्रवासी च स वारिचर मोदते॥<br><br>11674: अहन्यहनि भूतानि गच्छन्तीह यमालयम्। शेषाः स्थावरमिच्छन्ति किमाश्चर्यमतः परम्॥<br><br>11675: तर्कोऽप्रतिष्ठः श्रुतयो विभिन्ना नैको ऋषिर्यस्य मतं प्रमाणम्। धर्मस्य तत्त्वं निहितं गुहायां महाजनो येन गतः स पन्थाः॥<br><br>11676: अस्मिन् महामोहमये कटाहे सूर्याग्निना रात्रिदिवेन्धनेन। मासर्तुदर्वीपरिघट्टटेन भूतानि कालः पचतीति वार्ता। । ११८। यक्ष उवाच व्याख्याता मे त्वया प्रश्ना याथातथ्यं परंतप। पुरुषं त्विदानी व्याख्याहि यश्च सर्वधनी नरः॥<br><br>11677: युधिष्ठिर उवाच दिवं स्पृशति भूमिं च शब्दः पुण्येन कर्मणा। यावत् स शब्दो भवति तावत् पुरुष उच्यते॥<br><br>11678: तुल्ये प्रियाप्रिये यस्य सुखदुःखे तथैव च। अतीतानागते चोभे स वै सर्वधनी नरः॥<br><br>11679: यक्ष उवाच व्याख्यातः पुरुषो राजन् यश्च सर्वधनी नरः। तस्मात् त्वमेकं भ्रातृणां यमिच्छसि स जीवतु॥<br><br>11680: युधिष्ठिर उवाच श्यामो य एष रक्ताक्षो बृहच्छाल इवोत्थितः। व्यूढोरस्को महाबाहुर्नकुलो यक्ष जीवतु॥<br><br>11681: यक्ष उवाच प्रियस्ते भीमसेनोऽयमर्जुनो वः परायणम्। स कस्मान्नकुलं राजन् सापलं जीवमिच्छसि॥<br><br>11682: यस्य नागसहस्रेण दशसंख्येन वै बलम्। तुल्यं तं भीममुत्सृज्य नकुलं जीवमिच्छसि॥<br><br>11683: तथैनं मनुजाः प्राहुर्भीमसेनं प्रियं तव। अथ केनानुभावेन सापत्नं जीवमिच्छसि॥<br><br>11684: यस्य बाहुबलं सर्वे पाण्डवाः समुपासते अर्जुनं तमयाहाय नकुलं जीवमिच्छसि॥<br><br>11685: युधिष्ठिर उवाच धर्म एव हतो हन्ति धर्मो रक्षति रक्षितः। तस्माद् धर्मं न त्यजामि मा नो धर्मो हतोऽवधीत्॥<br><br>11686: आनृशंस्यं परो धर्मः परमार्थाच्च मे मतम्। आनृशंस्यं चिकीर्षामि नकुलो यक्ष जीवतु॥<br><br>11687: धर्मशीलंः सदा राजा इति मां मानवा विदुः। स्वधर्मान्न चलिष्यामि नकुलो यक्ष जीवतु॥<br><br>11688: कुन्ती चैव तु माद्री च द्वे भार्ये तु पितुर्मम। उभे सपुत्रे स्यातां वै इति मे धीयते मति॥<br><br>11689: यथा कुन्ती तथा माद्री विशेषो नास्ति मे तयोः। मातृभ्यां सममिच्छामि नकुलो यक्ष जीवतु॥<br><br>11690: यक्ष उवाच तस्य तेऽर्थाच्च कामाच्च आनृशंस्यं परं मतम्। तस्मात् ते भ्रातरः सर्वे जीवन्तु भरतर्षभ। १३३॥<br><br>11691: वैशम्पायन उवाच ततस्ते यक्षवचनादुदतिष्ठन्त पाण्डवाः। क्षुत्पिपासे च सर्वेषां क्षणेन व्यपगच्छताम्॥<br><br>11692: युधिष्ठिर उवाच सरस्येकेन पादेन तिष्ठन्तमपराजितम्। पृच्छामि को भवान् देवो न मे यक्षो मतो भवान्॥<br><br>11693: वसूनां वा भवानेको रुद्राणामथवा भवान्। अथवा मरुतां श्रेष्ठो वलशी वा त्रिदशेश्वरः॥<br><br>11694: मम हि भ्रातर इमे सहस्रशतयोधिनः। तं योधं न प्रपश्यामि येन सर्वे निपातिताः॥<br><br>11695: सुखं प्रतिप्रबुद्धानामिन्द्रियाण्युपलक्षये। स भवान् सुहृदोऽस्माकमथवा न: पिता भवान्॥<br><br>11696: यक्ष उवाच अहं ते जनकस्तात् धर्मोऽमृदुपराक्रम। त्वां दिदृक्षुरनुप्राप्तो विद्धि मां भरतर्षभ॥<br><br>11697: यशः सत्यं दमः शौचमार्जवं ह्रीरचापलम्। दानं तपो ब्रह्मचर्यमित्येतास्तनवो मम॥<br><br>11698: अहिंसा समता शान्तिरानृशंस्यममत्सरः। द्वाराण्येतानि मे विद्धि प्रियो ह्यसि सदा मम॥<br><br>11699: दिष्ट्या पञ्चसुरक्तोऽसि दिष्ट्या तेषट्पदी जिता। द्वे पूर्वे मध्यमे द्वे च द्वे चान्ते साम्परायिके॥<br><br>11700: धर्मोऽहमिति भद्रं ते जिज्ञासुस्त्वामिहागतः। आनृशंस्येन तुष्टोऽस्मि वरं दास्यामि तेऽनघ॥<br><br>11701: वरं वृणीष्व राजेन्द्र दाता ह्यस्मि तवानघ। ये हि मे पुरुषा भक्ता न तेषामस्ति दुर्गतिः॥<br><br>11702: युधिष्ठिर उवाच अरणीसहितं यस्य मृगो ह्यादाय गच्छति। तस्याग्नयो न लुप्येरन् प्रथमोऽस्तु वरो मम॥<br><br>11703: यक्ष उवाच अरणीसहितं ह्यस्य ब्राह्मणस्य हृतं मया। मृगवेषेण कौन्तेय जिज्ञासार्थं तव प्रभो॥<br><br>11704: वैशम्पायन उवाच ददानीत्येव भगवानुत्तरं प्रत्यपद्यत। अन्यं वरय भद्रं ते वरं त्वममरोपम॥<br><br>11705: युधिष्ठिर उवाच वर्षाणि द्वादशारण्ये त्रयोदशमुपस्थितम्। तत्र नो नाभिजानीयुर्वसतो मनुजाः क्वचित्॥<br><br>11706: वैशम्पायन उवाच ददानीत्येव भगवानुत्तरं प्रत्यपद्यत। भूयश्चाश्वासयामास कौन्तेयं सत्यविक्रमम्॥<br><br>11707: यद्यपि स्वेन रूपेण चरिष्यथ महीमिमाम्। न वो विज्ञास्यते कश्चित् त्रिषु लोकेषु भारत॥<br><br>11708: वर्षं त्रयोदशमिदं मत्प्रसादात् कुरूद्वहाः। विराटनगरे गूढा अविज्ञाताश्चरिष्यथ॥<br><br>11709: यद् वः संकल्पितं रूपं मनसा यस्य यादृशम्। तादृशं तादृशं सर्वे छन्दतो धारयिष्यथ॥<br><br>11710: अरणीसहितं चेदं ब्राह्मणाय प्रयच्छत। जिज्ञासार्थं मया ह्येतदाहृतं मृगरूपिणा॥<br><br>11711: प्रवृणीष्वापरं सौम्य वरमिष्टं ददानि ते। न तृष्यामि नरश्रेष्ठ प्रयच्छन् वै वरांस्तथा। ॥<br><br>11712: तृतीयं गृह्यतां पुत्र वरमप्रतिमं महत्। त्वं हि मत्प्रभवो राजन् विदुरश्च ममांशजः॥<br><br>11713: युधिष्ठिर उवाच देवदेवो मया दृष्टो भवान् साक्षात् सनातनः। यं ददासि वरं तुष्टस्तं ग्रहीष्याम्यहं पितः॥<br><br>11714: जयेयं लोभमोहौ च क्रोधं चाहं सदा विभो। दाने तपसि सत्ये च मनो मे सततं भवेत्॥<br><br>11715: धर्म उवाच उपपन्नो गुणैरेतैः स्वभावेनासि पाण्डव। भवान् धर्मः पुनश्चैव यथोक्तं ते भविष्यति॥<br><br>11716: वैशम्पायन उवाच इत्युक्त्वान्तर्दधे धर्मो भगवाँल्लोकभावनः। समेताः पाण्डवाश्चैव सुखसुप्ता मनस्विनः॥<br><br>11717: उपेत्य चाश्रमं वीराः सर्व एव गतक्लमाः। आरणेयं ददुस्तस्मै ब्राह्मणाय तपस्विने॥<br><br>11718: इदं समुत्थानसमागतं महत्। पितुश्च पुत्रस्य च कीर्तिवर्धनम्। पठन् नरः स्याद् विजितेन्द्रियो वशी सपुत्रपौत्रः शतवर्षभाग् भवेत्॥<br><br>11719: न चाप्यधर्मे न सुहृद्विभेदने परस्वहारे परदारमर्शने। कदर्यभावे न रमेन्मनः सदा नृणां सदाख्यानमिदं विजानताम्॥<br><br>11720: वैशम्पायन उवाच धर्मेण तेऽभ्यनुज्ञाताः पाण्डवाः सत्यविक्रमाः। अज्ञातवासं वत्स्यन्तश्च्छन्ना वर्ष त्रयोदशम्॥<br><br>11721: उपोपविष्टा विद्वांसः सहिताः संशितव्रताः। ये तद्भक्ता वसन्ति स्म वनवासे तपस्विनः॥<br><br>11722: तानब्रुवन् महात्मानः स्थिताः प्राञ्जलयस्तदा। अभ्यनुज्ञापयिष्यन्तस्तं निवासं धृतव्रताः॥<br><br>11723: विदितं भवतां सर्वं धार्तराष्ट्रर्यथा वयम्। छाना हृतराज्याश्चानयाश्च बहुशः कृताः॥<br><br>11724: उषिताश्च वने कृच्छ्रे वयं द्वादश वत्सरान्। अज्ञातवाससमयं शेषं वर्षं त्रयोदशम्॥<br><br>11725: तद् वसामो वयं छन्नास्तदनुज्ञातुमर्हथ। सुयोधनश्च दुष्टात्मा कर्णश्च सहसौबलः॥<br><br>11726: जानन्तो विषमं कुर्युरस्मास्वत्यन्तवैरिणः। युक्तचाराश्च युक्ताश्च पौरस्य स्वजनस्य च॥<br><br>11727: अपि नस्तद् भरेद् भूयो यद् वयं ब्राह्मणैः सह। समस्ताः स्वेषु राष्ट्रेषु स्वराज्यस्था भवेमहि ॥<br><br>11728: वैशम्पायन उवाच इत्युक्त्वा दुःखशोकार्तः शुचिर्धर्मसुतस्तदा। सम्मूर्छितोऽभवद् राजा साश्रुकण्ठो युधिष्ठिरः॥<br><br>11729: तमथाश्वासयन् सर्वे ब्राह्मणा भ्रातृभिः सह। अथ धौम्योऽब्रवीद् वाक्यं महार्थं नृपतिं तदा॥<br><br>11730: राजन् विद्वान् भवान् दान्तः सत्यसंधो जितेन्द्रियः। नैवंविधाः प्रमुह्यन्ते नराः कस्याञ्चिदापदि॥<br><br>11731: देवैरप्यापदः प्राप्ताश्च्छन्नैश्च बहुशस्तथा। तत्र तत्र सपत्नानां निग्रहार्थं महात्मभिः॥<br><br>11732: इन्द्रेण निषधान् प्राप्य गिरिप्रस्थाश्रमे तदा। छन्नेनोष्य कृतं कर्म द्विषतां च विनिग्रहे। ॥<br><br>11733: विष्णुनाश्वशिरः प्राप्य तथादित्यां निवत्स्यता। गर्भ वधार्थं दैत्यानामज्ञातेनोषितं चिरम्॥<br><br>11734: प्राप्य वामनरूपेण प्रच्छन्नं ब्रह्मरूपिणा। बलेर्यथा हृतं राज्यं विक्रमैस्तच्च ते श्रुतम्॥<br><br>11735: हुताशनेन यच्चापः प्रविश्यच्छन्नमासता। विबुधानां कृतं कर्म तच्च सर्वं श्रुतं त्वया॥<br><br>11736: प्रच्छन्नं चापि धर्मज्ञ हरिणारिविनिग्रह। वलां प्रविश्य शक्रस्य यत् कृतं तच्च ते श्रुतम्॥<br><br>11737: और्वेण वसता छन्नमूरौ ब्रह्मर्षिणा तदा। यत् कृतं तात देवेषु कर्म तत्तेऽनघ श्रुतम्॥<br><br>11738: एवं विवस्वता तात छन्नेनोत्तमतेजसा। निर्दग्धाः शात्रवाः सर्वे वसता भुवि सर्वशः॥<br><br>11739: विष्णुना वसता चापि गृहे दशरथस्य वै। दशग्रीवो हतश्छन्नं संयुगे भीमकर्मणा॥<br><br>11740: एवमेव महात्मानः प्रच्छन्नास्तत्र तत्र ह। अजयञ्छात्रवान् युद्धे तथा त्वमपि जेष्यसि॥<br><br>11741: तथा धौम्येन धर्मज्ञो वाक्यैः सम्परितोषितः। शास्त्रबुद्ध्या स्वबुद्ध्या च न चचाल युधिष्ठिरः॥<br><br>11742: अथाब्रवीन्महाबाहुर्भीमसेनो महाबलः। राजानं बलिनां श्रेष्ठो गिरा सम्परिहर्षयन्॥<br><br>11743: अवेक्षया महाराज तव गाण्डीवधन्वना। धर्मानुगतया बुद्ध्या न किञ्चित् साहसं कृतम्॥<br><br>11744: सहदेवो मया नित्यं नकुलश्च निवारितौ। शक्तौ विध्वंसने तेषां शत्रूणां भीमविक्रमौ॥<br><br>11745: न वयं तत् प्रहास्यामो यस्मिन् योक्ष्यति नो भवान्। भवान् विधत्तां तत् सर्वं क्षिप्रं जेष्यामहे रिपून्। ॥<br><br>11746: इत्युक्ते भीमसेनेन ब्राह्मणः परमाशिषा। उक्त्वा चापृच्छ्य भरतान्यथास्वान्स्वान्ययुगुहान्॥<br><br>11747: सर्वे वेदविदो मुख्या यतयो मुनयस्तथा। आसेदुस्ते यथान्यायं पुनर्दर्शनकाझया॥<br><br>11748: सह धौम्येन विद्वांसस्तथा पञ्च च पाण्डवाः। उत्थाय प्रययुर्वीराः कृष्णामादाय धन्विनः॥<br><br>11749: क्रोशमात्रमुपागम्य तस्माद् देशान्निमित्ततः। श्वोभूते मनुजव्याघ्राश्छन्नवासार्थमुद्यताः॥<br><br>11750: पृथक्छास्त्रविदः सर्वे सर्वे मन्त्रविशारदाः। संधिविग्रहकालज्ञा मन्त्राय समुपाविशन्॥<br> 
<br>
</body>
</html>
