
<!DOCTYPE html>
<html>
<body>
<h1> Parva: 11</h1><br>1: नारायणं नमस्कृत्य नरं चैव नरोत्तमम्। देवी सरस्वतीं व्यासं ततो जयमुदीरयेत्। जनमेजय उवाच हते दुर्योधने चैव हते सैन्ये च सर्वशः। धृतराष्ट्रो महाराज श्रुत्वा किमकरोन्मुने॥<br><br>2: तथैव कौरवो राजा धर्मपुत्रो महामनाः। कृपप्रभृतयश्चैव किमकुर्वत ते त्रयः॥<br><br>3: अश्वत्थाम्नः श्रुतं कर्म शापादन्योन्यकारितात्। वृत्तान्तमुत्तरं ब्रूहि यदभाषत संजयः॥<br><br>4: वैशम्पायन उवाच हते पुत्रशते दीनं छिन्नशाखमिव दुमम्। पुत्रशोकाभिसंतप्तं धृतराष्ट्रं महीपतिम्॥<br><br>5: ध्यानमूकत्वमापन्नं चिन्तया सपभिप्लुतम्। अभिगम्य महाराज संजयो वाक्यमब्रवीत्॥<br><br>6: किं शोचसि महाराज नास्ति शोके सहायता। अक्षौहिण्यो हताश्चाष्टौ दश चैव विशाम्पते॥<br><br>7: निर्जनेयं वसुमती शून्या सम्प्रति केवला। नानादिग्भ्यः समागम्य नानादेश्या नराधिपाः॥<br><br>8: सहैव तव पुत्रेण सर्वे वै निधनं गताः। पितृणां पुत्रपौत्राणां ज्ञातीनां सुहृदां तथा। गुरूणां चानुपूर्येण प्रेतकार्याणि कारय॥<br><br>9: वैशम्पायन उवाच तच्छ्रुत्वा करुणं वाक्यं पुत्रपौत्रवधार्दितः। पपात भुवि दुर्धर्षो वाताहत इव दुमः॥<br><br>10: धृतराष्ट्र उवाच हतपुत्रो हतामात्यो हतसर्वसुहज्जनः। दुःखं नूनं भविष्यामि विचरन् पृथिवीमिमाम्॥<br><br>11: किं नु बन्धुविहीनस्य जीवितेन ममाद्य वै। लूनपक्षस्य इव मे जराजीर्णस्य पक्षिणः॥<br><br>12: हृतराज्यो हतबन्धुर्हतचक्षुश्च वै तथा। न भ्राजिष्ये महाप्राज्ञ क्षीणरश्मिरिवांशुमान्॥<br><br>13: न कृतं सुहृदां वाक्यं जामदग्न्यस्य जल्पतः। नारदस्य च देवर्षेः कृष्णद्वैपायनस्य च॥<br><br>14: सभामध्ये तु कृष्णेन यच्छ्रेयोऽभिहितं मम। अलं वैरेण ते राजन् पुत्रः संगृह्यतामिति॥<br><br>15: तच वाक्यमकृत्वाहं भृशं तप्यामि दुर्मतिः। न हि श्रोतास्मि भीष्मस्य धर्मयुक्तं प्रभाषितम्॥<br><br>16: दुर्योधनस्य च तथा वृषभस्येव नर्दतः। श्रुत्वा कर्णस्य च विपर्ययम्॥<br><br>17: द्रोणसूर्योपरागं च हृदयं मे विदीर्यते। न स्मराभ्यात्मनः किंचित् पुरा संजय दुष्कृतम्॥<br><br>18: यस्येदं फलमोह मया मूढेन भुज्यते। नूनं व्यपकृतं किंचिन्मया पूर्वेषु जन्मसु॥<br><br>19: येन मां दुःखभागेषु धाता कर्मसु युक्तवान्। परिणामश्च वयसः सर्वबन्धुक्षयश्च मे॥<br><br>20: सुहृन्मित्रविनाशश्च दैवयोगादुपागतः। कोऽन्योऽस्ति दुःखिततरो मत्तोऽन्यो हि पुमान् भुवि॥<br><br>21: तन्मामद्यैव पश्यन्तु पाण्डवाः संशितव्रताः। विवृतं ब्रह्मलोकस्य दीर्घमध्वानमास्थितम्॥<br><br>22: वैशम्पायन उवाच तस्य लालप्यमानस्य बहुशोकं वितन्वतः। शोकापहं नरेन्द्रस्य संजयो वाक्यमब्रवीत्॥<br><br>23: शोकं राजन् व्यपनुद श्रुतास्ते वेदनिश्चयाः। शास्त्रागमाश्च विविधा वृद्धेभ्यो नृपसत्तम। ॥<br><br>24: संजये पुत्रशोकार्ते यदूचुर्मुनयः पुरा। यथा यौवनजं दर्पमास्थिते तं सुते नृप॥<br><br>25: न त्वया सुहृदां वाक्यं ब्रुवतामवधारितम्। स्वार्थश्च न कृतः कश्चिल्लुब्धेन फलगृद्धिना॥<br><br>26: असिनैवैकधारेण स्वबुद्ध्या तु विचेष्टितम्। प्रायशोऽवृत्तसम्पन्नाः सततं पर्युपासिताः॥<br><br>27: यस्य दुःशासनो मन्त्री राधेयश्च दुरात्मवान्। शकुनिश्चैव दुष्टात्मा चित्रसेनश्च दुर्मतिः॥<br><br>28: शल्यश्च येन वै सर्वं शल्यभूतं कृतं जगत्। कुरुवृद्धस्य भीष्मस्य गान्धार्या विदुरस्य च॥<br><br>29: द्रोणस्य च महाराज कृपस्य च शरद्वतः। कृष्णस्य च महाबाहो नारदस्य च धीमतः॥<br><br>30: ऋषीणां च तथान्येषां व्यासस्यामिततेजसः। न कृतं तेन वचनं तव पुत्रेण भारत॥<br><br>31: धर्म: सत्कृतः कश्चिन्नित्यं युद्धमभीप्सता। अल्पबुद्धिरहंकारी नित्यं युद्धमिति ब्रुवन्। क्रूरो दुर्मर्षणो नित्यमसंतुष्टश्च वीर्यवान्॥<br><br>32: श्रुतवानसि मेधावी सत्यवांश्चैव नित्यदा। न मुह्यन्तीदृशाः सन्तो बुद्धिमन्तो भवादृशाः॥<br><br>33: न धर्मः सत्कृतः कश्चित् तव पुत्रेण मारिष। क्षपिताः क्षत्रियाः सर्वे शत्रूणां वर्धितं यशः॥<br><br>34: मध्यस्थो हि त्वमप्यासीन क्षमकिञ्चिदुक्तवान्। दुधरेण त्वया भारस्तुलया न समं धृतः॥<br><br>35: आदावेव मनुष्येण वर्तितव्यं यथाक्षमम्। यथा नातीतमर्थं वै पश्चात्तापेन युज्यते॥<br><br>36: पुत्रगृद्ध्या त्वया राजन् प्रियं तस्य चिकीर्षितम्। पश्चात्तापमिमं प्राप्तो न त्वं शोचितुमर्हसि॥<br><br>37: केवलं दृष्ट्वा प्रपातं नानुपश्यति। स भ्रष्टो मधुलोभेन शोचत्येवं यथा भवान्॥<br><br>38: अर्थान्न शोचन् प्राप्नोति न शोचन् विन्दते फलम्। न शोचश्रियमाप्नोति न शोचन् विन्दते परम्॥<br><br>39: स्वयमुत्पादयित्वागिनं वस्त्रेण परिवेष्टयन्। दह्यमानो मनस्तापं भजते न स पण्डितः॥<br><br>40: त्वयैव ससुतेनायं वाक्यवायुसमीरितः। लोभाज्येन स संसिक्तो ज्वलितः पार्थपावकः॥<br><br>41: तस्मिन् समिद्धे पतिताः शलभा इव ते सुताः। तान् वै शराग्निनिर्दग्धान्न त्वं शोचितुमर्हसि॥<br><br>42: यच्चाश्रुपातात् कलिलं वदनं वहसे नृप। अशास्त्रदृष्टमेतद्धि न प्रशंसन्ति पण्डिताः॥<br><br>43: विस्फुलिङ्गा इव ह्येतान् दहन्ति किल मानवान्। जहीहि मन्यु बुद्ध्या वै धारयात्मानमात्मान॥<br><br>44: वैशम्पायन उवाच एवमाश्वासितस्तेन संजयेन महात्मना। विदुरो भूय एवाह बुद्धिपूर्वं परंतप॥<br><br>45: वैशम्पायन उवाच ततोऽमृतसमैर्वाक्यै दयन् पुरुषर्षभम्। वैचित्रवीर्यं विदुरो यदुवाच निबोध तत्॥<br><br>46: विदुर उवाच उत्तिष्ठ राजन् किं शेषे धारयात्मानमात्मना। एषा वै सर्वसत्त्वानां लोकेश्वर परा गतिः॥<br><br>47: सर्वे क्षयान्ता निचयाः पतनान्ताः समुच्छ्रयाः। संयोगा विप्रयोगान्ता मरणान्तं च जीवितम्॥<br><br>48: यदा शूरं च भीरुं च यमः कर्षति भारत। तत् किं न योत्स्यन्ति हि ते क्षत्रियाः क्षत्रियर्षभ॥<br><br>49: अयुध्यमानो म्रियते युध्यमानश्च जीवति। कालं प्राप्य महाराज न कश्चिदतिवर्तते॥<br><br>50: अभावादीनि भूतानि भावमध्यानि भारत। अभावनिधनान्येव तत्र का परिदेवना॥<br><br>51: न शोचन् मृतमन्वेति न शोचन् म्रियते नरः। एवं सांसिद्धिके लोके किमर्थमनुशोचसि। । कालः कर्षति भूतानि सर्वाणि विविधान्युत। न कालस्य प्रियः कश्चिन्न द्वेष्यः कुरुसत्तम॥<br><br>52: यथा वायुस्तृणाग्राणि संवर्तयति सर्वशः। तथा कालवशं यान्ति भूतानि भरतर्षभ॥<br><br>53: एकसार्थप्रयातानां सर्वेषां तत्र गामिनाम्। यस्य कालः प्रयात्यग्रे तत्र का परिदेवना॥<br><br>54: न चाप्येतान् हतान् युद्धे राजशोचितुमर्हसि। प्रमाणं यदि शास्त्राणि गतास्ते परमां गतिम्॥<br><br>55: सर्वे स्वाध्यायवन्तो हि सर्वे च चरितव्रताः। सर्वे चाभिमुखाः क्षीणास्तत्र का परिदेवना॥<br><br>56: अदर्शनादापतिताः पुनश्चादर्शनं गताः। नैते तव न तेषां त्वं तत्र का परिदेवना॥<br><br>57: हतोऽपि लभते स्वर्ग हत्वा च लभते यशः। उभयं नो बहुगुणं नास्ति निष्फलता रणे॥<br><br>58: तेषां कामदुधालँ लोकानिन्द्रः संकल्पयिष्यति। इन्द्रस्यातिथयो ोते भवन्ति भरतर्षभ। १५। । न यज्ञैर्दक्षिणावद्भिर्न तपोभिर्न विद्यया। स्वर्ग यान्ति तथा मा यथा शूरा रणे हताः॥<br><br>59: शरीरग्निषु शूराणां जुहुवुस्ते शराहुतीः। हूयमानाशरांश्चैव सेहुस्तेजस्विनो मिथः॥<br><br>60: एवं राजंस्तवाचक्षे स्वयं पन्थानमुत्तमम्। न युद्धादधिकं किंचित् क्षत्रियस्येह विद्यते॥<br><br>61: क्षत्रियास्ते महात्मानः शूराः समितिशोभनाः। आशिषः परमाः प्राप्त न शोर्ध्या सर्व एव हि॥<br><br>62: आत्मानमात्मनाऽऽश्वास्य मा शुचः पुरुषर्षभ। नाद्य शोकाभिभूतस्त्वं कायमुत्स्रष्टुमर्हसि॥<br><br>63: मातापितृसहस्राणि पुत्रदारशतानि च। संसारेष्वनुभूतानि कस्य ते कस्य वा वयम्॥<br><br>64: शोकस्थानसहस्राणि भयस्थानशतानि च। दिवसे दिवसे मूढमाविशन्ति च पण्डितम्॥<br><br>65: न कालस्य प्रियः कश्चिन्न द्वेष्यः कुरुसत्तम। न मध्यस्थः क्वचित्कालः सर्वं कालः प्रकर्षति॥<br><br>66: काल: पचति भूतानि कालः संहरते प्रजाः। कालः सुप्तेषु जागर्ति कालो हि दुरतिक्रमः॥<br><br>67: अनित्यं यौवनं रूपं जीवितं द्रव्यसंचयः। आरोग्यं प्रियसंवासो गृद्ध्येदेषु न पण्डितः॥<br><br>68: न जानपदिकं दुःखमेकः शोचितुमर्हसि। अप्यभावेन युज्यते तचास्य न निवर्तते॥<br><br>69: अशोचन् प्रतिकुर्वीत यदि पश्येत् पराक्रमम्। भैषज्यमेतद् दुःखस्य यदेतन्नानुचिन्तयेत्॥<br><br>70: चिन्त्यमानं हि न व्येति भूयश्चापि प्रवर्धते। अनिष्टसम्प्रयोगाच विप्रयोगात् प्रियस्य च॥<br><br>71: मानुषा मानसैर्दुःखैर्दह्यन्ते चाल्पबुद्धयः। नार्थो न धर्मो न सुखं यदेतदनुशोचसि॥<br><br>72: न च नापैति कार्यार्थात्रिवर्गाचैव हीयते। अन्यामन्यां धनावस्थां प्राप्य वैशेषिकी नराः॥<br><br>73: असंतुष्टाः प्रमुह्यनित संतोष यान्ति पण्डिताः। प्रज्ञया मानसं दुःखं हन्याच्छरीरमौषधैः। एतद् विज्ञानसामर्थ्यं न बालैः समतामियात्॥<br><br>74: शयानं चानुशेते हि तिष्ठन्तं चानुतिष्ठति। अनुधावति धावन्तं कर्म पूर्वकृतं नरम्॥<br><br>75: यस्यां यस्यामवस्थायां यत् करोति शुभाशुभम्। तस्यां तस्यामवस्थायां तत्फलं समुपाश्नुते॥<br><br>76: येन येन शरीरेण यद्यत् कर्म करोति यः। तेन तेन शरीरेण तत्फलं समुपाश्नुते॥<br><br>77: आत्मैव ह्यात्मनो बन्धुरात्मैव रिपुरात्मनः। आत्मैव ह्यात्मनः साक्षी कृतस्यापकृतस्य च॥<br><br>78: शुभेन कर्मणा सौख्यं दुःखं पापेन कर्मणा। कृतं भवति सर्वत्र नाकृतं विद्यते क्वचित्॥<br><br>79: न हि ज्ञानविरुद्धेषु बह्वपायेषु कर्मसु। मूलघातिषु सज्जन्ते बुद्धिमन्तो भवद्विधाः॥<br><br>80: धृतराष्ट्र उवाच सुभाषितैर्महाप्राज्ञ शोकोऽयं विगतो मम। भूय एव तु वाक्यानि श्रोतुमिच्छामि तत्त्वतः॥<br><br>81: अनिष्टानां च संसर्गादिष्टानां च विसर्जनात्। कथं हि मानसैर्दुःखै प्रमुच्यन्ते तु पण्डिताः॥<br><br>82: विदुर उवाच यतो यतो मनो दुःखात् सुखाद् वा विप्रमुच्यते। ततस्ततो नियम्यैतच्छान्तिं विन्देत वै बुधः॥<br><br>83: अशाश्वतमिदं सर्वं चिन्त्यमानं नरर्षभ। कदलीसंनिभो लोकः सारो ह्यस्य न विद्यते॥<br><br>84: यदा प्राज्ञाश्चे मूढाश्च धनवन्तोऽथ निर्धनाः। सर्वे पितृवनं प्राप्य स्वपन्ति विगतज्वराः॥<br><br>85: निर्मासैरस्थिभूयिष्ठैर्गात्रैःस्नायुनिबन्धनैः। किं विशेष प्रपश्यन्ति तत्र तेषां परे जनाः॥<br><br>86: येन प्रत्यवगच्छेयुः कुलरूपविशेषणम्। कस्मादन्योन्यमिच्छन्ति विप्रलब्धधियो नराः॥<br><br>87: गृहाणीव हि मानामाहुर्देहानि पण्डिताः। कालेन विनियुज्यन्ते सत्त्वमेकं तु शाश्वतम्॥<br><br>88: यथा जीर्णमजीर्णं वा वस्त्रं त्यक्त्वा तु पूरुषः। अन्यद् रोचयते वस्त्रमेवं देहाः शरीरिणाम्॥<br><br>89: वैचित्रवीर्य प्राप्यं हि दुःखं वा यदि वा सुखम्। प्राप्नुवन्तीह भूतानि स्वकृतेनैव कर्मणा॥<br><br>90: कर्मणा प्राप्यते स्वर्गः सुखं दुःखं च भारत। ततो वहति तं भारमवशः स्ववशोऽपि वा॥<br><br>91: यथा च मृन्मयं भाण्डं चक्रारूढं विपद्यते। किंचित् प्रक्रियमाणं वा कृतमात्रमथापि वा॥<br><br>92: छिन्नं वाप्यवरोप्यन्तमवतीर्णमथापि वा। आर्द्र वाप्यथवा शुष्कं पच्यमानमथापि वा॥<br><br>93: उत्तार्यमाणमापाकादुद्धृतं चापि भारत। अथवा परिभुज्यन्तमेवं देहाः शरीरिणाम्॥<br><br>94: गर्भस्थो वा प्रसूतो वाप्यथ वा दिवसान्तरः। अर्धमासगतो वापि मासमात्रगतोऽपि वा॥<br><br>95: संवत्सरगतो वापि द्विसंवत्सर एव वा। यौवनस्थोऽथ मध्यस्थो वृद्धो वापि विपद्यते॥<br><br>96: प्राक्कर्मभिस्तु भूतानि भवन्ति न भवन्ति च। एवं सांसिद्धिके लोके किमर्थमनुतप्यसे॥<br><br>97: यथा तु सलिलं राजन् क्रीडार्थमनुसंतरत्। उन्मजेच निमज्जेच किंचित् सत्त्वं नराधिप॥<br><br>98: एवं संसारगहने उन्मजननिमजने। कर्मभोगेन बध्यन्ते किश्यन्ते चाल्पबुद्धयः॥<br><br>99: ये तु प्राज्ञाः स्थिताः सत्त्वे संसारेऽस्मिन् हितैषिणः। समागमज्ञा भूतानां ते यान्ति परमां गतिम्॥<br><br>100: धृतराष्ट्र उवाच कथं संसारगहनं विज्ञेयं वदतां वर एतदिच्छाम्यहं श्रोतुं तत्त्वमाख्याहि पृच्छतः॥<br><br>101: विदुर उवाच जन्मप्रभृति भूतानां क्रिया सर्वोपलक्ष्यते। पूर्वमेवेह कलिले वसते किंचिदन्तरम्॥<br><br>102: ततः स पञ्चमेऽतीते मासे वासमकल्पयत्। ततः सर्वाङ्गसम्पूर्णो गर्भो वै स तु जायते॥<br><br>103: अमेध्यमध्ये वसति मांसशोणितलेपने। ततस्तु वायुवेगेन अर्ध्वपादो ह्यधःशिराः॥<br><br>104: योनिद्वारमुपागम्य बहून् क्लेशान् समृच्छति। योनिसम्पीडनाच्चैव पूर्वकर्मभिरन्वितः॥<br><br>105: तस्मान्मुक्तः स संसारादन्यान् पश्यत्युपद्रवान्। ग्रहास्तमनुगच्छन्ति सारमेया इवामिषम्॥<br><br>106: ततः प्राप्तोत्तरे काले व्याधयश्चापि तं तथा। उपसर्पन्ति जीवन्तं बध्यमानं स्वकर्मभिः॥<br><br>107: तं बद्धमिन्द्रियैः पाशैः संगस्वादुभिरावृतम्। व्यसनान्यपि वर्तन्ते विविधानि नराधिप। ॥<br><br>108: बध्यमानश्च तैर्भूयो नैव तृप्तिमुपैति सः। तदा नावैति चैवायं प्रकुर्वन् साध्वसाधु वा॥<br><br>109: तथैव परिरक्षिन्त ये ध्यानपरिनिष्ठितः। अयं न बुध्यते तावद् यमलोकमथागतम्॥<br><br>110: यमदूतैर्विकृष्यंश्च मृत्यु कालेन गच्छति। वाग्धीनस्य च यन्मात्रमिष्टानिष्टं कृतं मुखे। भूय एवात्मनाऽऽत्मानं बध्यमानमुपेक्षते॥<br><br>111: अहो विनिकृतो लोको लोभेन च वशीकृतः। लोभक्रोधभयोन्मत्तो नात्मानमवबुध्यते॥<br><br>112: कुलीनत्वे च रमे दुष्कुलीनान् विकुत्सयन्। धनदर्पण दृप्तश्च दरिद्रान् परिकुत्सयन्॥<br><br>113: मूर्खानिति परानाहं नात्मानं समवेक्षते। दोषान् क्षिपति चान्येषां नात्मानं शास्तुमिच्छति॥<br><br>114: यदा प्राज्ञाश्च मूर्खाश्च धनवन्तश्च निर्धनाः। कुलीनाश्चाकुलीनाश्च मानिनोऽथाप्यमानिनः॥<br><br>115: सर्वे पितृवनं प्राप्ताः स्वपन्ति विगतत्वचः। निर्मासैरस्थिभूयिष्ठैर्गात्रैः स्नायुनिबन्धनैः॥<br><br>116: विशेष न प्रपश्यन्ति तत्र तेषां परे जनाः। येन प्रत्यवगच्छेयुः कुलरूपविशेषणम्॥<br><br>117: यदा सर्वे समं न्यस्ता: स्वपन्ति धरणीतले। कस्मादन्योन्यमिच्छन्ति प्रलब्धुमिह दुर्बुधाः॥<br><br>118: प्रत्यक्षं च परोक्षं च यो निशम्य श्रुतिं त्विमाम्। अधुवे जीवलोकेऽस्मिन् यो धर्ममनुपालयन्। जन्मप्रभृति वर्तेत प्राप्नुयात् परमां गतिम्॥<br><br>119: एवं सर्वं विदित्वा वै यस्तत्त्वमनुवर्तते। स प्रमोक्षाय लभते पन्थानं मनुजेश्वर॥<br><br>120: धृतराष्ट्र उवाच यदिदं धर्मगहनं बुद्ध्या समनुगम्यते। तद्धि विस्तरतः सर्वं बुद्धिमार्ग प्रशंस मे॥<br><br>121: विदुर उवाच अत्र ते वर्तयिष्यामि नमस्कृत्वा स्वयंभुवे। यथा संसारगहनं वदन्ति परमर्षयः॥<br><br>122: कश्चिन्महति कान्तारे वर्तमानो द्विजः किल। महद् दुर्गमनुप्राप्तो वनं क्रव्यादसंकुलम्॥<br><br>123: सिंहव्याघ्रगजौघैरतिघोरं महास्यनैः। पिशितादैरतिभयैर्महोग्राकृतिभिस्तथा॥<br><br>124: समन्तात् संपरिक्षिप्तं यत् स्म दृष्ट्वा त्रसेद् यमः। तदस्य दृष्ट्वा हृदयमुद्वेगमगमत् परम्॥<br><br>125: अभ्युच्छयश्च रोम्णां वै विक्रियाच परंतप। स तद् वनं व्यनुसरन् सम्प्रधावन्नितस्ततः॥<br><br>126: वीक्षमाणो दिशः सर्वाः शरणं व भवेदिति। स तेषां छिद्रमन्विच्छन् प्रद्रुतो भयपीडितः॥<br><br>127: न च निर्याति वै दूरं न वा तैर्विप्रमोच्यते। अथापश्यद् वनं घोरं समन्ताद् वागरावृतम्॥<br><br>128: बाहुभ्यां सम्परिक्षिप्त स्त्रिया परमघोरया। पञ्चशीर्षधरै गैः शैलैरिव समुन्नतैः॥<br><br>129: नभःस्पृशैर्महावृक्षः परिक्षिप्तं महावनम्। वनमध्ये च तत्राभूदुदपानः समावृतः॥<br><br>130: वल्लीभिस्तृणछन्नाभिर्दूढाभिरभिसंवृतः। पपात स द्विजस्तत्र निगूढे सलिलाशये। ॥<br><br>131: विलग्नश्चाभवत् तस्मिन् लतासंतानसंकुले। पनसस्य यथा जातं वृन्तवद्धं महाफलम्॥<br><br>132: स तथा लम्बते तत्र रार्ध्वपादो ह्यधःशिराः। अथ तत्रापि चान्योऽस्य भूयो जात उपद्रवः॥<br><br>133: कूपमध्ये महानागमपश्यत महाबलम्। कूपवीनाहवेलायामपश्यत महागजम् ॥<br><br>134: षड्वक्त्रं कृष्णशुक्लं च द्विषट्कपदचारिणम्। क्रमेण परिसर्पन्तं वल्लीवृक्षसमावृतम्॥<br><br>135: तस्य चापि प्रशाखासु वृक्षशाखावलम्बिनः। नानारूपा मधुकरा घोररूपा भयावहाः॥<br><br>136: आसते मधु संवृत्य पूर्वमेव निकेतजाः। भूयो भूयः समीहन्ते मधूनि भरतर्षभ॥<br><br>137: स्वादनीयानि भूतानां यैर्बालो विप्रकृष्यते। तत्रैव च मनुष्यस्य तेषां मधूनां बहुधा धारा प्रस्रवते तदा॥<br><br>138: आलम्बमानः स पुमान् धारां पिबति सर्वदा। न चास्य तृष्णा विरता पिबमानस्य संकटे॥<br><br>139: अभीप्सति तदा नित्यमतृप्तः स पुनः पुनः। न चास्य जीविते राजन् निर्वेदः समजायत॥<br><br>140: जीविताशा प्रतिष्ठिता। कृष्णाः श्वेताश्च तं वृक्षं कुट्टयन्ति च मूषिकाः॥<br><br>141: व्यालैश्च वनदुर्गान्ते स्त्रिया च परमोग्रया। कूपाधस्ताच नागेन वीनाहे कुञ्जरेण च॥<br><br>142: वृक्षप्रपाताच भयं मूषिकेभ्यश्च पञ्चमम्। मधुलोभान्मधुकरैः षष्ठमाहुर्महद् भयम्॥<br><br>143: एवं स वसते तत्र क्षिप्तः संसारसागरे। न चैव जीविताशायां निर्वेदमुपगच्छति॥<br><br>144: धृतराष्ट्र उवाच अहो खलु महद् दुःखं कृच्छ्रवासश्च तस्य ह। कथं तस्य रतिस्तत्र तुष्टिर्वा वदतां वर॥<br><br>145: स देशः क्व नु यत्रासौ वसते धर्मसंकटे। कथं वा स विमुच्येत नरस्तस्मान्महाभयात्॥<br><br>146: एतन्मे सर्वमाचक्ष्व साधु चेष्टामहे तदा। कृपा मे महती जाता तस्याभ्युद्धरणेन हि॥<br><br>147: विदुर उवाच उपमानामिदं राजन् मोक्षविद्भिरुदाहृतम्। सुकृतं विन्दते येन परलोकेषु मानवः॥<br><br>148: उच्यते यत् तु कान्तारं महासंसार एव सः। वनं दुर्गं हि यच्चैतत् संसारगहनं हि तत्॥<br><br>149: ये च ते कथिता व्याला व्याधयस्ते प्रकीर्तिताः। या सा नारी बृहत्काया अध्यतिष्ठत तत्र वै॥<br><br>150: तामाहुस्तु जरां प्राज्ञा रूपवर्णविनाशिनीम्। यस्तत्र कूपो नृपते स तु देहः शरीरिणाम्॥<br><br>151: यस्तत्र वसतेऽधस्तान्महाहिः काल एव सः। अन्तकः सर्वभूतानां देहिनां सर्वहार्यसौ॥<br><br>152: कूपमध्ये च या जाता वल्ली यत्र स मानवः। प्रताने लम्बते लग्नो जीविताशा शरीरिणाम्॥<br><br>153: स यस्तु कूपवीनाहे तं वृक्षं परिसर्पति। षड्वक्त्रः कुञ्जरो राजन् स तु संवत्वरः स्मृतः॥<br><br>154: मुखानि ऋतवो मासाः पादा द्वादश कीर्तिताः। ये तु वृक्षं निकृन्तन्ति मूषिकाः सततोत्थिताः॥<br><br>155: रात्र्यहानि तु तान्याहुर्भूतानां परिचिन्तकाः। ये ते मधुकरास्तत्र कामास्ते परिकीर्तिताः॥<br><br>156: यास्तु ता बहुशो धाराः स्रवन्ति मधुनिस्रवम्। तांस्तु कामरसान् विद्याद् यत्र मन्जन्ति मानवाः॥<br><br>157: एवं संसारचक्रस्य परिवृत्तिं विदुर्बुधाः। येन संसारचक्रस्य पाशांश्छिन्दन्ति वै बुधाः॥<br><br>158: धृतराष्ट्र उवाच अहोऽभिहितमाख्यानं भवता तत्त्वदर्शिना। भूय एव तु मे हर्षः श्रुत्वा वागमृतं तव॥<br><br>159: विदुर उवाच शृणु भूयः प्रवक्ष्यामि मार्गस्यैतस्य विस्तरम्। यच्छ्रुत्वा विप्रमुच्यन्ते संसारेभ्यो विचक्षणाः॥<br><br>160: यथा तु पुरुषो राजन् दीर्घमध्वानमास्थितः। क्वचित् क्वचिच्छ्रमाच्छ्रान्तः कुरुते वासमेव वा॥<br><br>161: एवं संसारपर्याये गर्भवासेषु भारत। कुर्वन्ति दुर्बुधा वासं मुच्यन्ते तत्र पण्डिताः॥<br><br>162: तस्मादध्वानमेवैतमाहुः शास्त्रविदो जनाः। यत्तु संसारगहनं वनमाहुर्मनीषिणः॥<br><br>163: सोऽयं लोकसमावर्तो मानां भरतर्षभ। चराणां स्थावराणां च न गृध्येत् तत्र पण्डितः॥<br><br>164: शारीरा मानसाश्चैव मानां ये तु व्याधयः। प्रत्यक्षाश्च परोक्षाश्च ते व्यालाः कथिता बुधैः॥<br><br>165: क्लिश्यमानाश्च तैर्नित्यं वार्यमाणाश्च भारत। स्वकर्मभिर्महाव्यालै!द्विजन्त्यल्पबुद्धयः॥<br><br>166: अथापि तैर्विमुच्येत व्याधिभिः पुरुषो नृप। आवृणोत्येव तं पश्चाजरा रूपविनाशिनी॥<br><br>167: शब्दरूपरसस्पर्शेर्गन्धैश्च विविधैरपि। मज्जमांसमहापङ्के निरालम्बे समन्ततः॥<br><br>168: संवत्सराश्च मासाश्च पक्षाहोरात्रसंधयः। क्रमेणास्योपयुञ्जन्ति रूपमायुस्तथैव च॥<br><br>169: एते कालस्य निधयो नैताञ्जानन्ति दुर्बुधाः। धात्राभिलिखितान्याहुः सर्वभूतानि कर्मणा॥<br><br>170: रथः शरीरं भूतानां सत्त्वमाहुस्तु सारथिम्। इन्द्रियाणि हयानाहुः कर्मबुद्धिस्तु रश्मयः॥<br><br>171: तेषां हयानां यो वेगं धावतामनुधावति। स तु संसारचक्रेऽस्मिश्चक्रवत् परिवर्तते॥<br><br>172: यस्तान् संयमते बुद्ध्या संयतो न निवर्तते। ये तु संसारचक्रेऽस्मिंश्चक्रवत् परिवर्तिते॥<br><br>173: भ्रममाणा न मुह्यन्ति संसारे न भ्रमन्ति ते। संसारे भ्रमतां राजन् दुःखमेतद्धि जायते॥<br><br>174: तस्मादस्य निवृत्त्यर्थं यत्नमेवाचरेद् बुधः। उपेक्षा नात्र कर्तव्या शतशाखः प्रवर्धते॥<br><br>175: यतेन्द्रियो नरो राजन् क्रोधलोभनिराकृतः। संतुष्टः सत्यवादी यः स शान्तिमधिगच्छति॥<br><br>176: याम्यमाहू रथं ह्येनं मुह्यन्ते येन दुर्बुधाः। स चैतत् प्राप्नुयाद् राजन् यत् त्वां प्राप्तो नराधिप। । अनुतर्षुलमेवैतद् दुःखं भवति मारिष। राज्यनाशं सुहन्नाशं सुतनाशं च भारत॥<br><br>177: साधुः परमदुःखानां दुःखभैषज्यमाचरेत्। ज्ञानौषधमवाप्येह दूरपारं महौषधम्। छिन्द्याद् दुःखमहाव्याधि नरः संयतमानसः॥<br><br>178: न विक्रमो न चाप्यर्थो न मित्रं न सुहृज्जनः। तथोन्मोचयते दुःखाद् यथाऽऽत्मा स्थिरसंयमः॥<br><br>179: तस्मान्मैत्रं समास्थाय शीलमापद्य भारत। दमस्त्यागोऽप्रमादश्च ते त्रयो ब्रह्मणो हयाः॥<br><br>180: शीलरश्मिसमायुक्तः स्थितो यो मानसे रथे। त्यक्त्वा मृत्युभयं राजन् ब्रह्मलोकं स गच्छति॥<br><br>181: अभयं सर्वभूतेभ्यो यो ददाति महीपते। स गच्छति परं स्थानं विष्णोः पदमनामयम्॥<br><br>182: न तत् ऋतुसहस्रेण नोपवासैश्च नित्यशः। अभयस्य च दानेन यत् फलं प्राप्नुयान्नरः॥<br><br>183: न ह्यात्मनः प्रियतरं किंचिद् भूतेषु निश्चितम्। अनिष्टं सर्वभूतानां मरणं नाम भारत॥<br><br>184: तस्मात् सर्वेषु भूतेषु दया कार्या विपश्चिता। नानामोहसमायुक्ता बुद्धिजालेन संवृताः॥<br><br>185: असूक्ष्मदृष्ट्यो मन्दा भ्राम्यन्ते तत्र तत्र ह। सुसूक्ष्मदृष्ट्यो राजन् व्रजन्ति ब्रह्म शाश्वतम्॥<br><br>186: वैशम्पायन उवाच विदुरस्य तु तद् वाक्यं निशम्य कुरुसत्तमः। पुत्रशोकाभिसंतप्तः पपात भुवि मूर्छितः॥<br><br>187: तं तथा पतितं भूमौ नि:संज्ञं प्रेक्ष्य बान्धवाः। कृष्णद्वैपायनश्चैव क्षत्ता व विदुरस्तथा॥<br><br>188: संजयः सुहृदश्चान्ये द्वा:स्था ये चास्य सम्मताः। जलेन सुखशीतेन तालवृन्तैश्च भारत॥<br><br>189: पस्पृशुश्च करैर्गानं वीजमानाश्च यत्नतः। अन्वासन् सुचिरं कालं धृतराष्ट्र तथागतम्॥<br><br>190: अथ दीर्घस्य कालस्य लब्धसंज्ञो महीपतिः। विललाप चिरं कालं पुत्राधिभिरभिप्लुतः॥<br><br>191: धिगस्तु खलु मानुष्यं मानुषेषु परिग्रहे। यतो मूलानि दुःखानि सम्भवन्ति मुहुर्मुहुः॥<br><br>192: पुत्रनाशेऽर्थनाशे च ज्ञातिसम्बन्धिनामथ। प्राप्यते सुमहद् दुःखं विषाग्निप्रतिमं विभो॥<br><br>193: येन दह्यन्ति गात्राणि येन प्रज्ञा विनश्यति। येनाभिभूतः पुरुषो मरणं बहु मन्यते॥<br><br>194: तदिदं व्यसनं प्राप्तं मया भाग्यविपर्ययात्। तस्यान्तं नाधिगच्छामि ऋते प्राणविमोक्षणात्॥<br><br>195: तथैवाहं करिष्यामि अद्यैव द्विजसत्तम। इत्युक्त्वा तु महात्मानं पितरं ब्रह्मवित्तमम्॥<br><br>196: धृतराष्ट्रोऽभवन्मूढः स शोकं परमं गतः। अभूच तूष्णीं राजासौ ध्यायमानो महीपते॥<br><br>197: तस्य तद् वचनं श्रुत्वा कृष्णद्वैपायनः प्रभुः। पुत्रशोकाभिसंतप्तं पुत्रं वचनमब्रवीत्॥<br><br>198: व्यास उवाच धृतराष्ट्रो महाबाहो यत् त्वां वक्ष्यामि तच्छृणु। श्रुतवानसि मेधावी धर्मार्थकुशलः प्रभो॥<br><br>199: न तेऽस्त्यविदितं किंचिद् वेदितव्यं परंतप। अनित्यतां हि मानां विजानासि न संशयः॥<br><br>200: अध्रुवे जीवलोके च स्थाने वा शाश्वते सति। जीविते मरणान्ते च कस्माच्छोचसि भारत॥<br><br>201: प्रत्यक्षं तव राजेन्द्र वैरस्यास्य समुद्भवः। पुत्रं ते कारणं कृत्वा कालयोगेन कारितः॥<br><br>202: अवश्यं भवितव्ये च कुरूणां वैशसे नृप। कस्माच्छोचसि ताशूरान् गतान् परमिकां गतिम्। । जानता च महाबाहो विदुरेण महात्मना। यतितं सर्वयत्नेन शमं प्रति जनेश्वर॥<br><br>203: न च दैवकृतो मार्गः शक्यो भूतेन केनचित्। घटतापि चिरं कालं नियन्तुमिति मे मतिः॥<br><br>204: देवतानां हि यत् कार्यं मया प्रत्यक्षतः श्रुतम्। तत् देऽहं सम्प्रवक्ष्यामि यथा स्थैर्यं भवेत् तव॥<br><br>205: पुराहं त्वरितो यातः सभामैन्द्री जितकमः। अपश्यं तत्र च तदा समवेतान् दिवौकसः॥<br><br>206: नारदप्रमुखाश्चापि सर्वे देवर्षयोऽनघ तत्र चापि मया हृष्टा पृथिवी पृथिवीपते॥<br><br>207: कार्यार्थमुपसम्प्राप्ता देवतानां समीपतः। उपगम्य तदा धात्री देवानाह समागतान्॥<br><br>208: यत् कार्यं मम युष्माभिर्ब्रह्मणः सदने तदा। प्रतिज्ञातं महाभागास्तच्छीघ्रं संविधीयताम्॥<br><br>209: तस्यास्तद् वचनं श्रुत्वा विष्णुर्लोकनमस्कृतः। उवाच वाक्यं प्रहसन् पृथिवी देवसंसदि॥<br><br>210: धृतराष्ट्रस्य पुत्राणां यस्तु ज्येष्ठः शतस्य वै। दुर्योधन इति ख्यातः स ते कार्यं करिष्यति॥<br><br>211: तं च प्राप्य महीपालं कृतकृत्या भविष्यसि। तस्यार्थे पृथिवीपाला: कुरुक्षेत्रं समागताः॥<br><br>212: अन्योन्यं घातयिष्यन्ति दृढैः शस्त्रैः प्रहारिणः। ततस्ते भविता देवि भारस्य युधि नाशनम्॥<br><br>213: गच्छ शीघ्रं स्वकं स्थानं लोकान् धारय शोभने। य एष ते सुतो राजन् लोकसंहारकारणात्॥<br><br>214: कलेरंशः समुत्पन्नो गान्धार्या जठरे नृप। अमर्षी चपलश्चापि क्रोधनो दुष्प्रसाधनः॥<br><br>215: दैवयोगात् समुत्पन्ना भ्रातरश्चास्य तादृशाः। शकुनिर्मातुलश्चैव कर्णश्च परमः सखा॥<br><br>216: समुत्पन्ना विनाशार्थं पृथिव्यां सहिता नृपाः। यादृशो जायते राजा तादृशोऽस्य जनो भवेत्॥<br><br>217: अधर्मो धर्मतां याति स्वामी चेद् धार्मिको भवेत्। स्वामिनो गुणदोषाभ्यां भृत्याः स्युर्नात्र संशयः॥<br><br>218: दुष्टं राजानमासाद्य गतास्ते तनया नृप। एतमर्थं महाबाहो नारदो वेद तत्त्ववित्॥<br><br>219: आत्मापराधात् पुत्रास्ते विनष्टाः पृथिवीपते। मा ताशोचस्व राजेन्द्र न हि शोकेऽस्ति कारणम्। । न हि ते पाण्डवाः स्वल्पमपराध्यन्ति भारत। पुत्रास्तव दुरात्मानो यैरियं घातिता मही॥<br><br>220: नारदेन च भद्रं ते पूर्वमेव न संशयः। युधिष्ठिरस्य समितौ राजसूये निवेदितम्॥<br><br>221: पाण्डवाः कौरवाः सर्वे समासाद्य परस्परम्। न भविष्यन्ति कौन्तेय यत् ते कृत्यं तदाचर॥<br><br>222: नारदस्य वचः श्रुत्वा तदाशोचन्त पाण्डवाः। एवं ते सर्वमाख्यातं देवगुह्यं सनातनम्॥<br><br>223: कथं ते शोकनाश: स्यात् प्राणेषु च दया प्रभो। स्नेहश्च पाण्डुपुत्रेषु ज्ञात्वा दैवकृतं विधिम्॥<br><br>224: एष चार्थो महाबाहो पूर्वमेव मया श्रुतः। कथितो धर्मराजस्य राजसूये ऋतूत्तमे॥<br><br>225: यतितं धर्मपुत्रेण मया गुह्ये निवेदिते। अविग्रहे कौरवाणां दैवं तु बलवत्तरम्॥<br><br>226: अनतिक्रमणीयो हि विधि राजन् कथंचन। कृतान्तस्य तु भूतेन स्थावरेण चरेण च॥<br><br>227: भवान् धर्मपरो यत्र बुद्धिश्रेष्ठश्च भारत। मुह्यते प्राणिनां ज्ञात्वा गतिं चागतिमेव च॥<br><br>228: त्वां तु शोकेन संतप्तं मुह्यमानं मुहुर्मुहुः। ज्ञात्वा युधिष्ठिरो राजा प्राणानपि परित्यजेत्॥<br><br>229: कृपालुनित्यशो वीरस्तिर्यग्योनिगतेष्वपि। स कथं त्वयि राजेन्द्र कृपां नैव करिष्यति॥<br><br>230: मम चैव नियोगेन विधेश्चाप्यनिवर्तनात्। पाण्डवानां च कारुण्यात् प्राणान् धारय भारत। ॥<br><br>231: एवं ते वर्तमानस्य लोके कीर्तिर्भविष्यति। धर्मार्थः सुमहांस्तात तप्तं स्याच तपश्चिरात्॥<br><br>232: पुत्रशोकं समुत्पन्नं हुताशं ज्वलितं यथा। प्रज्ञाम्भसा महाभाग निर्वापय सदा सदा॥<br><br>233: वैशम्पायन उवाच तच्छ्रुत्वा तस्य वचनं व्यासस्यामिततेजसः। मुहूर्तं समनुध्यायन् धृतराष्ट्रोऽभ्यभाषत। ॥<br><br>234: महता शोकजालेन प्रणुन्नोऽस्मि द्विजोत्तम। नात्मानमवबुध्यामि मुह्यमानो मुहुर्मुहुः॥<br><br>235: इदं तु वचनं श्रुत्वा तव देवनियोगजम्। धारयिष्याम्यहं प्राणान् घटिष्ये न तु शोचितुम्॥<br><br>236: एतच्छ्रुत्वा तु वचनं व्यासः सत्यवतीसुतः। धृतराष्ट्रस्य राजेन्द्र तत्रैवान्तरधीयत॥<br><br>237: जनमेजय उवाच गते भगवति व्यासे धृतराष्ट्रो महीपतिः। किमचेष्टत विप्रर्षे तन्मे व्याख्यातुमर्हसि॥<br><br>238: तथैव कौरवो राजा धर्मपुत्रो महामनाः। कृपप्रभृतयश्चैव किमकुर्वत ते त्रयः॥<br><br>239: अश्वत्थाम्नः श्रुतं कर्म शापश्चान्योन्यकारितः। वृत्तान्तमुत्तरं ब्रूहि यदभाषत संजयः॥<br><br>240: वैशम्पायन उवाच हते दुर्योधने चैव हते सैन्ये च सर्वशः। संजयो विगतप्रज्ञो धृतराष्ट्रमुपस्थितः॥<br><br>241: संजय उवाच आगम्य नानादेशेभ्यो नानाजनपदेश्वराः। पितृलोकं गता राजन् सर्वे तव सुतैः सह॥<br><br>242: याच्यमानेन सततं तव पुत्रेण भारत। घातिता पृथिवी सर्वा वैरस्यान्तं विधित्सता॥<br><br>243: पुत्राणामथ पौत्राणां पितॄणां च महीपते। आनुपूर्येण सर्वेषां प्रेतकार्याणि कारय॥<br><br>244: वैशम्पायन उवाच तच्छ्रुत्वा वचनं घोरं संजयस्य महीपतिः। गतासुरिव निश्चेष्टो न्यपतत् पृथिवीतले॥<br><br>245: तं शयानमुपागम्य पृथिव्यां पृथिवीपतिम्। विदुरः सर्वधर्मज्ञ इदं वचनमब्रवीत्॥<br><br>246: उत्तिष्ठ राजन् किं शेषे मा शुचो भरतर्षभ। एषा वै सर्वसत्त्वानां लोकेश्वर परा गतिः॥<br><br>247: अभावादीनि भूतानि भावमध्यानि भारत। अभावनिधनान्येव तत्र का परिदेवना॥<br><br>248: न शोचन् मृतमन्वेति न शोचन म्रियते नरः। एवं सांसिद्धिके लोके किमर्थमनुशोचसि॥<br><br>249: अयुध्यमानो म्रियते युद्धयमानस्तु जीवति। कालं प्राप्य महाराज न कश्चिदतिवर्तते॥<br><br>250: कालः कर्षति भूतानि सर्वाणि विविधानि च। न कालस्य प्रियः कश्चिन्न द्वेष्यः कुरुसत्तम॥<br><br>251: यथा वायुस्तृणाग्राणि संवर्तयति सर्वतः। तथा कालवशं यान्ति भूतानि भरतर्षभ॥<br><br>252: एकसार्थप्रयातानां सर्वेषां तत्र गामिनाम्। यस्य कालः प्रयात्यग्रे तत्र का परिदेवना॥<br><br>253: यांश्चापि निहतान् युद्धे राजंस्त्वमनुशोचसि। न शोच्या हि महात्मानः सर्वे ते त्रिदिवं गताः॥<br><br>254: न यज्ञैर्दक्षिणावद्भिर्न तपोभिर्न विद्यया। तथा स्वर्गमुपायान्ति यथा शूरास्तनुत्यजः॥<br><br>255: सर्वे वेदविदः शूराः सर्वे सुचरितव्रताः। सर्वे चाभिमुखाः क्षीणास्तत्र का परिदेवना॥<br><br>256: शरीराग्निषु शूराणां जुहुवुस्ते शराहुतीः। हूयमानाशरांश्चैव सेहुरुत्तमपूरुषाः॥<br><br>257: एवं राजंस्तवाचक्षे स्वयं पन्थानमुत्तमम्। न युद्धादधिकं किंचित् क्षत्रियस्येह विद्यते॥<br><br>258: क्षत्रियास्ते महात्मानः शूराः समितिशोभनाः। आशिषं परमां प्राप्ता न शोच्याः सर्व एव हि॥<br><br>259: आत्मनाऽऽत्मानमाश्वास्य मा शुचः पुरुषर्षभ। नाद्य शोकाभिभूतस्त्वं कार्यमुत्स्रष्टुमर्हसि। ॥<br><br>260: वैशम्पायन उवाच विदुरस्य तु तद् वाक्यं श्रुत्वा तु पुरुषर्षभः। युज्यतां यानमित्युक्त्वा पुनर्वचनमब्रवीत्॥<br><br>261: शीघ्रमानय गान्धारीं सर्वाश्च भरतस्त्रियः। वधूं कुन्तीमुपादाय याश्चान्यास्तत्र योषितः॥<br><br>262: एवमुक्त्वा स धर्मात्मा विदुरं धर्मवित्तमम्। शोकविप्रहतज्ञानो यानमेवान्वपद्यत॥<br><br>263: गान्धारी पुत्रशोकार्ता भर्तुर्वचननोदिता। सह कुन्त्या यतो राजा सह स्त्रीभिरुपाद्रवत्॥<br><br>264: ताः समासाद्य राजानं भृशं शोकसमन्विताः। आमन्त्र्यान्योन्यमीयुः स्म भृशमुच्चुक्रुशुस्ततः॥<br><br>265: ताः समाश्वासयत् क्षत्ता ताभ्यश्चार्ततरः स्वयम्। अश्रुकण्ठी: समारोप्य ततोऽसौ निर्ययौ पुरात्॥<br><br>266: ततः प्रणादः संजज्ञे सर्वेषु कुरुवेश्मसु। आकुमारं पुरं सर्वमभवच्छोककर्षितम्॥<br><br>267: अदृष्टपूर्वा या नार्यः पुरा देवगणैरपि। पृथग्जनेन दृश्यन्ते तास्तदा निहतेश्वराः॥<br><br>268: प्रकीर्य केशान् सुशुभान् भूषणान्यवमुच्य च। एकवस्त्रधरा नार्यः परिपेतुरनाथवत्॥<br><br>269: श्वेतपर्वतरूपेभ्यो गृहेभ्यस्तास्त्वपाक्रमन्। गुहाभ्य इव शैलानां पृषत्यो हतयूथपाः॥<br><br>270: तान्युदीर्णानि नारीणां तदा वृन्दान्यनेकशः। शोकार्तान्यद्रवन् राजन् किशोरीणामिवाङ्गने॥<br><br>271: प्रगृह्य बाहून् क्रोशन्त्यः पुत्रान् भ्रातॄन् पितॄनपि। दर्शयन्तीव ता ह स्म युगान्ते लोकसंक्षयम्॥<br><br>272: विलपन्त्यो रुदत्यश्च धावमानास्ततस्ततः। शोकेनोपहतज्ञानाः कर्तव्यं न प्रजज्ञिरे॥<br><br>273: व्रीडां जग्मुः पुरा याः स्म सखीनामपि योषितः। ता एकवस्त्रा निर्लज्जाः श्वश्रूणां पुरतोऽभवन्॥<br><br>274: परस्परं सुसूक्ष्मेषु शोकेष्वाश्वासयंस्तदा। ताः शोकविह्वला राजन्नवैक्षन्त परस्परम्॥<br><br>275: ताभिः परिवृतो राजा रुदतीभिः सहस्रशः। निर्ययौ नगराद् दीनस्तूर्णमायोधनं प्रति॥<br><br>276: शिल्पिनो वणिजो वैश्याः सर्वकर्मोपजीविनः। ते पार्थिवं पुरस्कृत्य निर्ययुर्नगराद् बहिः॥<br><br>277: तासां विक्रोशमानानामार्तानां कुरुसंक्षये। प्रादुरासीन्महाशब्दो व्यथयन् भुवनान्युत॥<br><br>278: युगान्तकाले सम्प्राप्ते भूतानां दह्यतामिव। अभावः स्यादयं प्राप्त इति भूतानि मेनिरे॥<br><br>279: भृशमुद्विग्नमनसस्ते पौराः कुरुसंक्षये। प्राक्रोशन्त महाराज स्वनुरक्तास्तदा भृशम्॥<br><br>280: वैशम्पायन उवाच क्रोशमात्रं ततो गत्वा ददृशुस्तान् महारथान्। शारद्वतं कृपं द्रौणिं कृतवर्माणमेव च॥<br><br>281: ते तु दृष्ट्वैव राजानं प्रज्ञाचक्षुषमीश्वरम्। अश्रुकण्ठा विनिःश्वस्य रुदन्तमिदमब्रुवन्॥<br><br>282: पुत्रस्तव महाराज कृत्वा कर्म सुदुष्करम्। गतः सानुचरो राजशक्रलोकं महीपते॥<br><br>283: दुर्योधनबलान्मुक्ता वयमेव त्रयो रथाः। सर्वमन्यत् परिक्षीणं सैन्यं ते भरतर्षभ॥<br><br>284: इत्येवमुक्तवा राजानं कृपः शारद्वतस्ततः। गान्धारी पुत्रशोकार्तमिदं वचनमब्रवीत्॥<br><br>285: अभीता युद्ध्यमानास्ते जन्तः शत्रुगणान् बहून्। वीरकर्माणि कुर्वाणाः पुत्रास्ते निधनं गताः॥<br><br>286: ध्रुवं सम्प्राप्य लोकांस्ते निर्मलाशस्त्रनिर्जितान्। भास्वरं देहमास्थाय विहरन्त्यमरा इव॥<br><br>287: न हि कश्चिद्वि शूराणां युद्ध्यमानः पराङ्मुखः। शस्त्रेण निधनं प्राप्तो न च कश्चित् कृताञ्जलिः॥<br><br>288: एवं तां क्षत्रियस्याहुः पुराणाः परमां गतिम्। शस्त्रेण निधनं संख्ये तत्र शोचितुमर्हसि॥<br><br>289: न चापि शत्रवस्तेषामृद्ध्यन्ते राज्ञि पाण्डवाः। शृणु यत् कृतमस्माभिरश्वत्थामपुरोगमैः॥<br><br>290: अधर्मेण हतं श्रुत्वा भीमसेनेन ते सुतम्। सुप्तं शिविरमासाद्य पाण्डूनां कदनं कृतम्॥<br><br>291: पञ्चाला निहताः सर्वे धृष्टद्युम्नपुरोगमाः। द्रुपदस्यात्मजाश्चैव द्रौपदेयाश्च पातिताः॥<br><br>292: तथा विशसनं कृत्वा पुत्रशत्रुगणस्य ते। प्राद्रवाम रणे स्थातुं न हि शक्यामहे त्रयः॥<br><br>293: ते हि शूरा महेष्वासाः क्षिप्रमेष्यन्ति पाण्डवाः। अमर्षवशमापन्ना वैरं प्रतिजिहीर्षवः॥<br><br>294: हतानात्मजाञ्श्रुत्वाप्रमत्ताः पुरुषर्षभाः। निरीक्षन्तः पदं शूराः क्षिप्रमेव यशस्विनि॥<br><br>295: तेषां तु कदनं कदनं कृत्वा संस्थातुं नोत्सहामहे। अनुजानीहि नो राज्ञि मा च शोके मनः कृथाः॥<br><br>296: राजंस्त्वमनुजानीहि धैर्यमातिष्ठ चोत्तमम्। दिष्टान्तं पश्य चापि त्वं क्षात्रं धर्मं च केवलम्॥<br><br>297: इत्येवमुक्त्वा राजानं कृत्वा चाभिप्रदक्षिणम्। कृपश्च कृतवर्मा च द्रोणपुत्रश्च भारत॥<br><br>298: अवेक्षमाणा राजानं धृतराष्ट्रं मनीषिणम्। गङ्गामनु महाराज तूर्णमश्वानचोदयन्॥<br><br>299: अपक्रम्य तु ते राजन् सर्व एव महारथाः। आमन्त्र्यान्योन्यमुद्विग्नास्त्रिधा ते प्रययुस्तदा॥<br><br>300: जगाम हास्तिनपुरं कृपः शारद्वतस्तदा। स्वमेव राष्ट्रं हार्दिक्यो द्रौणिर्व्यासाश्रमं ययौ॥<br><br>301: एवं ते प्रययुर्वीरा वीक्षमाणाः परस्परम्। भयार्ताः पाण्डुपुत्राणामागस्कृत्वा महात्मनाम्॥<br><br>302: समेत्य वीरा राजानं तदा त्वनुदिते रवौ। विप्रजग्मुर्महात्माो यथेच्छकमरिदमाः॥<br><br>303: समासाद्याथ वै द्रौणिं पाण्डुपुत्रा महारथाः। व्यजयंस्ते रणे राजन् विक्रम्य तदनन्तरम्॥<br><br>304: वैशम्पायन उवाच हतेषु सर्वसैन्येषु धर्मराजो युधिष्ठिरः। शुश्रुवे पितरं वृद्धं निर्यान्तं गजसाह्वयात्॥<br><br>305: सोऽभ्ययात् पुत्रशोकार्तः पुत्रशोकपरिप्लुतम्। शोचमानं महाराज भ्रातृभिः सहितस्तदा॥<br><br>306: अन्वीयमानो वीरेण दाशार्हेण महात्मना। युयुधानेन च तथा तथैव च युयुत्सुना॥<br><br>307: तमन्वगात् सुदुःखार्ता द्रौपदी शोककर्शिता। सह पाञ्चालयोषिद्भिर्यास्तत्रासन् समागताः॥<br><br>308: स गङ्गामनु वृन्दानि स्त्रीणां भरतसत्तम। कुररीणामिवार्तानां क्रोशन्तीनां ददर्श ह॥<br><br>309: ताभिः परिवृतो राजा क्रोशन्तीभिः सहस्रशः। ऊर्ध्वबाहुभिरार्ताभी रुदतीभिः प्रियाप्रियैः॥<br><br>310: व नु धर्मज्ञता राज्ञः क्व नु साद्यानृशंसता। यचावधीत् पितॄन् भ्रातॄन् गुरुपुत्रान् सखीनपि। ॥<br><br>311: घातयित्वा कथं द्रोणं भीष्मं चापि पितामहम्। मनस्तेऽभून्महाबाहो हत्वा चापि जयद्रथम्॥<br><br>312: किं नु राज्येन ते कार्यं पितॄन् भ्रातृनपश्यतः। अभिमन्युं च दुर्धर्षं द्रौपदेयांश्च भारत॥<br><br>313: अतीत्य ता महाबाहुः क्रोशन्तीः कुररीरिव। ववन्दे पितरं ज्येष्ठं धर्मराजो युधिष्ठिरः॥<br><br>314: ततोऽभिवाद्य पितरं धर्मेणामित्रकर्षणाः। न्यवेदयन्त नामानि पाण्डवास्तेऽपि सर्वशः॥<br><br>315: तमात्मजान्तकरणं पिता पुत्रवधार्दितः। अप्रीयमाणाः शोकातः पाण्डवं परिषस्वजे॥<br><br>316: धर्मराजं परिष्वज्य सान्त्वयित्वा च भारत। दुष्टात्मा भीममन्वैच्छद् दिधक्षुरिव पावकः॥<br><br>317: स कोपपावकस्तस्य शोकवायुसमीरितः। भीमसेनमयं दावं दिधक्षुरिव दृश्यते॥<br><br>318: तस्य संकल्पमाज्ञाय भीमं प्रत्यशुभं हरिः। भीममाक्षिप्य पाणिभ्यां प्रददौ भीममायसम्॥<br><br>319: प्रागेव तु महाबुद्धिर्बुद्ध्वा तस्येङ्गितं हरिः। संविधानं महाप्राज्ञस्तत्र चक्रे जनार्दनः॥<br><br>320: तं गृहीत्वैव पाणिभ्यां भीमसेनमयस्मयम्। बभञ्ज बलवान् राजा मन्यमानो वृकोदरम्॥<br><br>321: नागायुतबलप्राणः स राजा भीममायसम्। भक्त्वा विमथितोरस्कः सुनाव रुधिरं मुखात्॥<br><br>322: ततः पपात मेदिन्यां तथैव रुधिरोक्षितः। प्रपुष्पिताग्रशिखरः पारिजात इव दुमः॥<br><br>323: प्रत्यगृह्णाच तं विद्वान् सूतो गावल्गणिस्तदा। मैवमित्यब्रवीच्चैनं शमयन् सान्त्वयन्निव॥<br><br>324: स तु कोपं समुत्सृज्य गतमन्युर्महामनाः। हा हा भीमेति चुक्रोश नृपः शोकसमन्वितः॥<br><br>325: तं विदित्वा गतक्रोधं भीमसेनवधार्दितम्। वासुदेवो वरः पुंसामिदं वचनमब्रवीत्॥<br><br>326: मा शुचो धृतराष्ट्रं त्वं नैष भीमस्त्वया हतः। आयसी प्रतिमा ह्येषा त्वया निष्पातिता विभो॥<br><br>327: त्वां क्रोधवशमापन्नं विदित्वा भरतर्षभ। मयापकृष्टः कौन्तेयो मृत्योर्दष्ट्रान्तरं गतः॥<br><br>328: न हि ते राजशार्दूल बले तुल्योऽस्ति कश्चन। कः सहेत महाबाहो बाह्वेर्विग्रहणं नरः॥<br><br>329: यथान्तकमनुप्राप्य जीवन् कश्चिन्न मुच्यते। एवं बाह्वन्तरं प्राप्य तव जीवेन कश्चन॥<br><br>330: तस्मात्पुत्रेण या तेऽसौ प्रतिमा कारिताऽऽयसी। भीमस्य सेयं कौरव्य तवैवोपहता मया। ॥<br><br>331: पुत्रशोकाभिसंतप्तं धर्मादपकृतं मनः। तव राजेन्द्र तेव त्वं भीमसेनं जिघांससि॥<br><br>332: न त्वेतत् ते क्षमं राजन् हन्यास्त्वं यद् वृकोदरम्। न हि पुत्रा महाराज जीवेयुस्ते कथंचन॥<br><br>333: तस्माद् यत् कृतमस्माभिर्मन्यमानैः शमं प्रति। अनुमन्यस्व तत् सर्वं मा च शोके मनः कृथाः॥<br><br>334: वैशम्पायन उवाच तत एनमुपातिष्ठशाचार्थं परिचारकाः। कृतशौचं पुनश्चैनं प्रोवाच मधुसूदनः॥<br><br>335: राजन्नधीता वेदास्ते शास्त्राणि विविधानि च। श्रुतानि च पुराणानि राजधर्माश्च केवला:॥<br><br>336: एवं विद्वान् महाप्राज्ञः समर्थः सन् बलाबले। आत्मापराधात् कस्मात् त्वं कुरुषे कोपमीदृशम्॥<br><br>337: उक्तवांस्त्वां तदैवाहं भीष्मद्रोणौ च भारत। विदुरः संजयश्चैव वाक्यं राजन् न तत् कृथाः॥<br><br>338: स वार्यमाणो नास्माकमकार्षीर्वचनं तदा। पाण्डवानधिकाञ्जानन् बले शौर्ये च कौरव॥<br><br>339: राजा हि यः स्थिरप्रज्ञः स्वयं दोषानवेक्षते। देशकालविभागं च परं श्रेयः स विन्दति॥<br><br>340: उच्यमानस्तु यः श्रेयो गृहीते नो हिताहिते। आपदः समनुप्राप्य स शोचत्यनये स्थितः॥<br><br>341: ततोऽन्यवृत्तमात्मानं समवेक्षस्व भारत। राजंस्त्वं ह्यविधेपात्मा दुर्योधनवशे स्थितः॥<br><br>342: आत्मापराधादापन्नस्तत् किं भीमं जिघांससि। तस्मात् संयच्छ कोपं त्वं स्वमनुस्मर दुष्कृतम्॥<br><br>343: यस्तु तां स्पर्धया क्षुद्रः पाञ्चालीमानयत् सभाम्। स हतो भीमसेनेन वैरं प्रतिजिहीर्षता॥<br><br>344: आत्मनोऽतिक्रमं पश्य पुत्रस्य च दुरात्मनः। यदनागसि पाण्डूनां परित्यागस्त्वया कृतः॥<br><br>345: वैशम्पायन उवाच एवमुक्तः स कृष्णेन सर्वं नित्यं जनाधिप। उवाच देवकीपुत्रं धृतराष्ट्रो महीपतिः॥<br><br>346: एवमेतन्महाबाहो यथा वदसि माधव। पुत्रस्नेहस्तु बलवान् धैर्यान्मां समचालयत्॥<br><br>347: दिष्ट्या तु पुरुषव्याघ्रो बलवान् सत्यविक्रमः। त्वद्गुप्तो नागमत् कृष्ण भीमो बाह्वन्तरं मम॥<br><br>348: इदानीं त्वहमव्यग्रो गतमन्युर्गतज्वरः। मध्यमं पाण्डवं वीरं द्रष्टुमिच्छामि माधव॥<br><br>349: हतेषु पार्थिवेन्द्रेषु पुत्रेषु निहतेषु च। पाण्डुपुत्रेषु वै शर्म प्रीतिश्चाप्यवतिष्ठते॥<br><br>350: ततः स भीमं च धनंजयं च मायाश्च पुत्रौ पुरुषप्रवीरौ। पस्पर्श गात्रैः प्ररुदन् सुगात्रानाश्वास्य कल्याणमुवाच चैतान्॥<br><br>351: वैशम्पायन उवाच धृतराष्ट्राभ्यनुज्ञातास्ततस्ते कुरुपाण्डवाः। अभ्ययुर्धातरः सर्वे गान्धारी सह केशवाः॥<br><br>352: ततो ज्ञात्वा हतामित्रं युधिष्ठिरमुपागतम्। गान्धारी पुत्रशोकार्ता शप्तुमैच्छदनिन्दिता॥<br><br>353: तस्याः पापमभिप्रायं विदित्वा पाण्डवान् प्रति। ऋषिः सत्यवतीपुत्रः प्रागेव समबुध्यत॥<br><br>354: स गङ्गायामुपस्पृश्य पुण्यगन्धि पयः शुचि। तं देशमुपसम्पेदे परमर्षिर्मनोजवः॥<br><br>355: दिव्येन चक्षुषा पश्यन् मनसा तद्गतेन च। सर्वप्राणभृतां भावं स तत्र समबुध्यत॥<br><br>356: स स्नुषामब्रवीत् काले कल्यवादी महातपाः। शापकालमवाक्षिप्य शमकालमुदीरयन्॥<br><br>357: न कोपः पाण्डवे कार्यो गान्धारि शमभाप्नुहि! वचो निगृह्यतामेतच्छृणु चेदं वचो मम॥<br><br>358: उक्तास्यष्टादशाहानि पुत्रेण जयमिच्छता। शिवमाशास्व मे मातयुध्यमानस्य शत्रुभिः॥<br><br>359: सा तथा याच्यमाना त्वं काले काले जयैषिणा। उक्तवत्यसि गान्धारि यतो धर्मस्ततो जयः॥<br><br>360: न चाप्यतीतां गान्धारि वाचं ते वितथामहम्। स्मरामि भाषमाणायास्तथा प्राणिहिता ह्यसि॥<br><br>361: विग्रहे तुमुले राज्ञां गत्वा पारमसंशयम्। जितं पाण्डुसुतैर्युद्धे नूनं धर्मस्ततोऽधिकः॥<br><br>362: क्षमाशीला पुरा भूत्वा साद्य न क्षमसे कथम्। अधर्मं जहि धर्मज्ञे यतो धर्मस्ततो जयः॥<br><br>363: स्वं च धर्म परिस्मृत्य वाचं चोक्ता मनस्विनि। कोपं संयच्छ गान्धारि मैवं भूः सत्यवादिनि॥<br><br>364: भगवन्नाभ्यसूयामि नैतानिच्छामि नश्यतः। पुत्रशोकेन तु बलान्मनो विह्वलतीव मे॥<br><br>365: यथैव कुन्त्या कौन्तेया रक्षितव्यास्तथा मया। तथैव धृतराष्ट्रेण रक्षितव्या यथा त्वया॥<br><br>366: दुर्योधनापराधेन शकुनेः सौबलस्य च। कणंदुःशासनाभ्यां च कृतोऽयं कुरुसंक्षयः॥<br><br>367: नापराध्यति बीभत्सुर्न च पार्थो वृकोदरः। नकुलः सहदेवश्च नैव जातु युधिष्ठिरः॥<br><br>368: युध्यमाना हि कौरव्याः कृन्तमानाः परस्परम्। निहताः सहिताश्चान्यैस्तच नास्त्यप्रियं मम॥<br><br>369: किं तु कर्माकरोद् भीमो वासुदेवस्य पश्यतः। दुर्योधनं समाहूय गदायुद्धे महामनाः॥<br><br>370: शिक्षयाभ्यधिकं ज्ञात्वा चरन्तं बहुधा रणे। अधो नाभ्याः प्रहतवांस्तन्मे कोपमवर्धयत्॥<br><br>371: कथं नु धर्म धर्मज्ञैः समुद्दिष्टं महात्मभिः। त्यजेयुराहवे शूराः प्राणहेतोः कथंचन॥<br><br>372: वैशम्पायन उवाच तच्छ्रुत्वा वचनं तस्या भीमसेनोऽथ भीतवत्। गान्धारी प्रत्युवाचेदं वचः सानुनयं तदा॥<br><br>373: अधर्मो यदि वा धर्मस्त्रासात् तत्र मया कृतः। आत्मानं त्रातुकामेन तन्मे त्वं क्षन्तुमर्हसि॥<br><br>374: न हि युद्धेन पुत्रस्ते धर्येण स महाबलः। शक्यः केनचिदुद्यन्तुमतो विषममाचरम्॥<br><br>375: अधर्मेण जितः पूर्वं तेन चापि युधिष्ठिरः। निकृताश्च सदैव स्म ततो विषममाचरम्॥<br><br>376: सैन्यस्यैकोऽवशिष्टोऽयं गदायुद्धेन वीर्यवान्। मां हत्वा न हरेद् राज्यमिति वै तत् कृतं मया॥<br><br>377: राजपुत्री च पाञ्चालीमेकवस्त्रां रजस्वलाम्। भवत्या विदितं सर्वमुक्तवान् यत् सुतस्तव॥<br><br>378: सुयोधनमसंगृह्य न शक्या भूः ससागरा। केवला भोक्तुमस्माभिरतश्चैतत् कृतं मया॥<br><br>379: तथाप्यप्रियमस्माकं पुत्रस्ते समुपाचरत्। द्रौपद्या यत् सभामध्ये सव्यमूरुमदर्शयत्॥<br><br>380: तदैव वध्यः सोऽस्माकं दुराचारश्च ते सुतः। धर्मराजाज्ञया चैव स्थिताः स्म समये तदा। ॥<br><br>381: वैरमुद्दीपितं राज्ञि पुत्रेण तव तन्महत्। क्लेशिताश्च वने नित्यं तत एतत् कृतं मया। । १०। वैरस्यास्य गताः पारं हत्वा दुर्योधनं रणे। राज्यं युधिष्ठिरः प्राप्तो वयं च गतमन्यवः॥<br><br>382: गान्धार्युवाच न तस्यैष वधस्तात यत् प्रशंससि मे सुतम्। कृतवांश्चापि तत् सर्वं यदिदं भाषसे मयि॥<br><br>383: हताश्वे नकुले यत्तु वृषसेनेन भारत। अपिबः शोणितं संख्ये दुःशासनशरीरजम्॥<br><br>384: सद्भिर्विगर्हितं घोरमनार्यजनसेवितम्। क्रूरं कर्माकृथास्तस्मात्तदयुक्तं वृकोदर॥<br><br>385: भीमसेन उवाच अन्यस्यापि न पातव्यं रुधिरं किं पुनः स्वकम्। यथैवात्मा तथा भ्राता विशेषो नास्ति कश्चन॥<br><br>386: रुधिरं न व्यतिक्रामद् दन्तोष्ठं मेऽम्ब मा शुचः। वैवस्वतस्तु तद् वेद हस्तौ मे रुधिरोक्षितौ॥<br><br>387: हताश्वं नकुलं दृष्ट्वा वृषसेनेन संयुगे। भ्रातृणां सम्प्रहृष्टानां त्रासः संजानितो मया॥<br><br>388: केशपक्षपरामर्श द्रौपद्या द्यूतकारिते। क्रोधाद् यदब्रवं चाहं तच्च मे हृदि वर्तते॥<br><br>389: क्षत्रधर्माच्च्युतो राज्ञि भवेयं शाश्वतीः समाः। प्रतिज्ञां तामनिस्तीर्य ततस्तत् कृतवानहम्॥<br><br>390: न मामर्हसि गान्धारि दोषेण परिशङ्कितुम्। अनिगृह्य पुरा पुत्रानस्मास्वनपकारिषु। अधुना किं नु दोषेण परिशङ्कितुमर्हसि॥<br><br>391: वृद्धस्यास्य पुत्रान् निघ्नंस्त्वमपराजितः। कस्मानाशेषयः कंचिद् येनाल्पमपराधितम्॥<br><br>392: संतानमावयोस्तात वृद्धयोर्हतराज्ययोः। कथमन्धद्वयस्यास्य यष्टिरेका न वर्जिता॥<br><br>393: शेषे ह्यवस्थिते तात पुत्राणामन्तके त्वयि। न मे दुःखं भवेदेतद् यदि त्वं धर्ममाचरेः॥<br><br>394: वैशम्पायन उवाच एवमुक्त्वा तु गान्धारी युधिष्ठिरमपृच्छत। व स राजेति सक्रोधा पुत्रपौत्रवधार्दिता॥<br><br>395: तमभ्यगच्छद् राजेन्द्रो वेपमानः कृताञ्जलिः। युधिष्ठिरस्त्विदं तत्र मधुरं वाक्यमब्रवीत्॥<br><br>396: पुत्रहन्ता नृशंसोऽहं तव देवि युधिष्ठिरः। शापार्हः पृथिवीनाशे हेतुभूतः शपस्व माम्॥<br><br>397: न हि मे जीवितेनार्थो न राज्येन धनेन वा। तादृशान् सुहृदो हत्वा मूढस्यास्य सुहृद्रुहः॥<br><br>398: तमेवंवादिनं भीतं संनिकर्षगतं तदा। नोवाच किंचिद् गान्धारी निःश्वासपरमा भृशम्॥<br><br>399: तस्यावनतदेहस्य पादयोर्निपतिष्यतः। युधिष्ठिरस्य नृपतेधर्मज्ञा दीर्घदर्शिनी॥<br><br>400: अंगुल्यग्राणि ददृशे देवी पट्टान्तरेण सा! ततः स कुनखीभूतो दर्शनीयनखो नृपः॥<br><br>401: तं दृष्ट्वा चार्जुनोऽगच्छद् वासुदेवस्य पृष्ठतः। एवं संचेष्टमानांस्तानितश्चेतश्च भारत॥<br><br>402: गान्धारी विगतक्रोधा सान्त्वयामास मातृवत्। तया ते समनुज्ञाता मातरं वीरमातरम्॥<br><br>403: अभ्यगच्छन्त सहिताः पृथां पृथुलवक्षसः। चिरस्य दृष्ट्वा पुत्रान् सा पुत्राधिभिरभिप्लुता॥<br><br>404: बाप्पमाहारयद् देवी वस्त्रेणावृत्य वै मुखम्। ततो बाष्पं समुत्सृज्य सह पुत्रैस्तदा पृथा॥<br><br>405: अपश्यदेताशस्त्रौधैर्बहुधा क्षतविक्षतान्। सा तानेकैकशः पुत्रान् संस्पृशन्तीं पुनः पुनः॥<br><br>406: अन्वशोचत दुःखार्ता द्रौपदी च हृतात्मजाम्। रुदतीमथ पाञ्चालीं ददर्श पतितां भुवि॥<br><br>407: द्रौपद्युवाच आर्येः पौत्राः क ते सर्वे सौभद्रसहिता गताः। न त्वां तेऽद्याभिगच्छन्ति चिरं दृष्ट्वा तपस्विनीम्॥<br><br>408: तां समाश्वासयामास पृथा पृथुललोचना॥<br><br>409: उत्थाप्य याज्ञसेनी तु रुदतीं शोककर्शिताम्। तयैव सहिता चापि पुत्रैरनुगता नृप॥<br><br>410: अभ्यगच्छत गान्धारीमार्तामार्ततरा स्वयम्। वैशम्पायन उवाच तामुवाचाथ गान्धारी सह बध्वा यशस्विनीम्॥<br><br>411: मैवं पुत्रीति शोकार्ता पश्य मामपि दुःखिताम्। पन्ये लोकविनाशोऽयं कालपर्यायनोदितः॥<br><br>412: अवश्यभावी सम्प्राप्तः स्वभावाल्लोमहर्षणः। इदं तत् समनुप्राप्तं विदुरस्य वचो महत्॥<br><br>413: असिद्धानुनये कृष्णे यदुवाच महामतिः। तस्मिन्नपरिहार्येऽर्थे व्यतीते च विशेषतः॥<br><br>414: माशुचो न हि शोच्यास्ते संग्रामे निधनं गताः। यथैवाहं तथैव त्वं को नावाश्वासयिष्यति। ममैव ह्यपराधेन कुलमयं विनाशितम्॥<br><br>415: वैशम्पायन उवाच एवमुक्त्वा तु गान्धारी कुरूणामवकर्तनम्। अपश्यत्तत्र तिष्ठन्ती सर्वं दिव्येन चक्षुषा॥<br><br>416: पतिव्रता भागा समानव्रतचारिणी। उग्रेण तपसा युक्ता सततं सत्यवादिनी॥<br><br>417: वरदानेन कृष्णस्य महर्षेः पुण्यकर्मणः। दिव्यज्ञानबलोपेता विविधं पर्यदेवयत्॥<br><br>418: ददर्श सा बुद्धिमती दूरादपि यथान्तिके। रणाजिरं नृवीराणामद्भुतं लोमहर्षणम्॥<br><br>419: अस्थिकेशवसाकीर्णं शोणितौघपरिप्लुतम्। शरीरैर्बहुसाहौर्विनिकीर्णं समन्ततः॥<br><br>420: गजाश्वरथयोधानामावृतं रुधिराबिलैः। शरीरैरशिरस्कैश्च विदेहैश्च शिरोगणैः॥<br><br>421: गजाश्वनरनारीणां नि:स्वरैरभिसंवृतम्। शृगालबककाकोलकङ्ककाकनिवेधितम्॥<br><br>422: रक्षसां पुरुषादानं मोदनं कुरराकुलम्। अशिवाभिः शिवाभिश्च नादितं गृध्रसेवितम्॥<br><br>423: ततो व्यासाभ्यनुज्ञातो धृतराष्ट्रो महीपतिः। पाण्डुपुत्राश्च ते सर्वे युधिष्ठिरपुरोगमाः॥<br><br>424: वासुदेवं पुरस्कृत्य हतबन्धुं च पार्थिवम्। कुरुस्त्रियः समासाद्य जग्मुरायोधनं प्रति॥<br><br>425: समासाद्य कुरुक्षेत्रं ताः स्त्रियो निहतेश्वराः। अपश्यन्त हतांस्तत्र पुत्रान् भ्रातृन् पितॄन् पतीन्॥<br><br>426: क्रव्यादैर्भक्ष्यमाणान् वै गोमायुबलवायसैः। भूतैः पिशाचै रक्षोभिर्विविधैश्च निशाचरैः॥<br><br>427: रुद्राक्रीडनिभं दृष्ट्वा तदा विशसनं स्त्रियः। महाहेभ्योऽथ यानेभ्यो विक्रोशन्त्यो निपेतिरे॥<br><br>428: अदृष्टपूर्वं पश्यन्त्यो दुःखार्ता भरतस्त्रियः। शरीरेष्वस्खलनन्याः पतन्त्यश्चापरा भुवि॥<br><br>429: श्रान्तानां चाप्यनाथानां नासीत् काचन चेतना। पाञ्चालकुरुयोषाणां कृपणं तदभून्महत्॥<br><br>430: दुःखोपहतचित्ताभिः समन्तादनुनादितम्। दृष्ट्वाऽऽयोधनमत्युग्रं धर्मज्ञा सुबलात्मजा॥<br><br>431: ततः सा पुण्डरीकाक्षमामन्व्य पुरुषोत्तमम्। कुरूणां वैशसं दृष्ट्वा इदं वचनमब्रवीत्॥<br><br>432: पश्यैताः पुण्डरीकाक्ष स्नुषा मे निहतेश्वराः। प्रकीर्णकेशा: क्रोशन्ती: कुररीरिव माधव॥<br><br>433: अमूस्त्वभिसमागम्य स्मरन्त्यो भर्तृजान् गुणान्। पृथगेवाभ्यधावन्त्यः पुत्रान् भ्रातॄन् पितॄन् पतीन्॥<br><br>434: वीरसूभिर्महाराज हतपुत्राभिरावृतम्। वचिच्च वीरपत्नीमिर्हतवीराभिरावृतम्॥<br><br>435: शोभितं पुरुषव्याप्रैः कर्णभीष्माभिमन्युभिः। द्रोणद्रुपदशल्यैश्च ज्वलद्भिरिव पावकैः॥<br><br>436: काञ्चनैः कवचैर्निष्कर्मणिभिश्च महात्मनाम्। अङ्गदैर्हस्तकेयूरैःस्रग्भिश्च समलङ्कृतम्॥<br><br>437: वीरबाहुविसृष्टाभिः शक्तिभिः परिधैरपि। खङ्गैश्च विविधैस्तीक्ष्णैः सशरैश्च शरासनैः॥<br><br>438: क्रव्यादसंधैर्मुदितैस्तिष्ठद्भिः सहितैः क्वचित्। वचिदाक्रीडमानैश्च शयानैश्चापरैः क्वचित्॥<br><br>439: एतदेवंविधं वीर सम्पश्यायोधनं विभो। पश्यमाना हि दह्यामि शोकेनाहं जनार्दन॥<br><br>440: पञ्चालानां कुरूणां च विनाशे मधुसूदन। पञ्चानामपि भूतानामहं वधमचिन्तयम्॥<br><br>441: तान् सुपर्णाश्च गृध्राश्च कर्षयन्त्यसृगुक्षिताः। विगृह्य चरणैर्गध्रा भक्षयन्ति सहस्रशः॥<br><br>442: जयद्रथस्य कर्णस्य तथैव द्रोणभीष्मयोः। अभिमन्योर्विनाशं च कश्चिन्तयितुमर्हति॥<br><br>443: अवध्यकल्पान् निहतान् गतसत्त्वानचेतसः। गृध्रकङ्कवटश्येनश्वशृगालादनीकृतान्॥<br><br>444: अमर्षवशमापन्नान् दुर्योधनवशे स्थितान्। पश्येमान् पुरुषव्याघ्रान् संशान्तान् पावकानिव॥<br><br>445: शयाना ये परा सर्वे मृदूनि शयनानि च। विपन्नास्तेऽद्यं वसुधां विवृतामधिशेरते॥<br><br>446: बन्दिभिः सततं काले स्तुवद्भिरभिनन्दिताः। शिवानामशिवा घोराः शृण्वन्ति विविधा गिरः॥<br><br>447: ये पुरा शेरते वीराः शयनेषु यशस्विनः। चन्दनागुरुदिग्धाङ्गास्तेऽद्य पांसुषु शेरते॥<br><br>448: तेषामाभरणान्येते गृध्रगोमायुवायसाः। आक्षिपन्ति शिवा घोरा विनदन्त्यः पुनः पुनः॥<br><br>449: बाणान् विनिशितान् पीतान् निस्त्रिंशान् विमला गदाः। युद्धाभिमानिनः सर्वे जीवन्त इव बिभ्रति॥<br><br>450: सुरूपवर्णा बहवः क्रव्यादैरवघट्टिताः। ऋषभप्रतिरूपाश्च शेरते हरितस्रजः॥<br><br>451: अपरे पुनरालिङ्गय गदाः परिघबाहवः। शेरतेऽभिमुखाः शूरा दयिता इव योषितः॥<br><br>452: बिभ्रतः कवचान्यन्ये विमलान्यायुधानि च। न धर्षयन्ति क्रव्यादा जीवन्तीति जनार्दन॥<br><br>453: क्रव्यादैः कृष्यमाणानामपरेषां महात्मनाम्। शातकौम्भ्यः सजश्चित्रा विप्रकीर्णाः समन्ततः॥<br><br>454: एते गोमायवो भीमा निहतानां यशस्विनाम्। कण्ठान्तरगतान् हारानाक्षिपन्ति सहस्रशः॥<br><br>455: सर्वेष्वपररात्रेषु याननदन्त बन्दिनः। स्तुतिभिश्च पराया॑भिरुपचारैश्च शिक्षिताः॥<br><br>456: तानिमाः परिदेवन्ति दुःखार्ताः परमाङ्गनाः। कृपणं वृष्णिशार्दूल दुःखशोकार्दिता भृशम्॥<br><br>457: रक्तोत्पलवनानीव विभान्ति रुचिराणि च। मुखानि परमस्त्रीणां परिशुष्काणि केशव॥<br><br>458: रुदिताद् विरता ह्येता ध्यायन्त्यः सपरिच्छदाः। कुरुस्त्रियोऽभिगच्छन्ति तेन तेनैव दुःखिताः॥<br><br>459: एतान्यादित्यवर्णानि तपनीयनिभानि च। रोषरोदनताम्राणि वक्त्राणि कुरुयोषिताम्॥<br><br>460: श्यामानां वरवर्णानां गौरीणामेकवाससाम्। दुर्योधनवरस्त्रीणां पश्य वृन्दानि केशव॥<br><br>461: आसामपरिपूर्णार्थं निशम्य परिदेवितम्। इतरेतरसंक्रन्दान्न विजानन्ति योषितः॥<br><br>462: एता दीर्घमिवोच्छ्वस्य विक्रुश्य च विलष्य च। विस्पन्दमाना दुःखेन वीरा जहति जीवितम्॥<br><br>463: बढ्यो दृष्ट्वा शरीराणि क्रोशन्ति विलपन्ति च। पाणिभिश्चापरा घ्नन्ति शिरांसि मृदुपाणयः॥<br><br>464: शिरोभिः पतितैर्हस्तैः सर्वाङ्गै!थशः कृतैः। इतरेतरसम्पृक्तैराकीर्णा भाति मेदिनी॥<br><br>465: विशिरस्कानथो कायान् दृष्ट्वा ह्येताननिन्दितान्। मुह्यन्त्यनुगता नार्यो विदेहानि शिरांसि च॥<br><br>466: शिरः कायेन संधाय प्रेक्षमाणा विचेतसः। अपश्यन्त्योऽपरं तत्र नेदमस्येति दुःखिताः॥<br><br>467: बाहूरुचरणानन्यान् विशिखोन्मथितान् पृथक्। संदधत्योऽसुखाविष्टा मूर्च्छन्त्येताः पुनः पुनः॥<br><br>468: उत्कृत्तशिरसश्चान्यान् विजग्धान् मृगपक्षिभिः। दृष्ट्वा काश्चिन्न जानन्ति भर्तृन् भरतयोषितः॥<br><br>469: पाणिभिश्चापरा जन्ति शिरांसि मधुसूदन। प्रेक्ष्य भ्रातॄन् पितॄन् पुत्रान् पतींश्च निहतान् परैः॥<br><br>470: बाहुभिश्च सखङ्गैश्च शिरोभिश्च सकुण्डलैः। अगम्यकल्पा पृथिवी मांसशोणितकर्दमा॥<br><br>471: न दुःखेषूचिताः पूर्वं दुखं गाहन्त्यनिन्दिताः। भ्रातृभिः पतिभिः पुत्रैरुपाकीर्णा वसुंधरा॥<br><br>472: यूथानीव किशोरीणां सुकेशीनां जनार्दन। स्नुषाणां धृतराष्ट्रस्य पश्य वृन्दान्यनेकशः॥<br><br>473: इतो दुःखतरं किं नु केशव प्रतिभाति मे। यदिमाः कुर्वते सर्वा रवमुच्चावचं स्त्रियः॥<br><br>474: नूनमाचरितं पापं मया पूर्वेषु जन्मसु। या पश्यामि हतान् पुत्रान् पौत्रान् भ्रातृ॑श्च माधव॥<br><br>475: एवमार्ता विलपती समाभाष्य जनार्दनम्। गान्धारी पुत्रशोकार्ता ददर्श निहतं सुतम्॥<br><br>476: नूनमाचरितं पापं मया पूर्वेषु जन्मसु। या पश्यामि हतान् पुत्रान् पौत्रान् भ्रातृ॑श्च माधव॥<br><br>477: एवमार्ता विलपती समाभाष्य जनार्दनम्। गान्धारी पुत्रशोकार्ता ददर्श निहतं सुतम्॥<br><br>478: वैशम्पायन उवाच दुर्योधनं हतं दृष्ट्वा गान्धारी शोककर्शिता। सहसा न्यपतद् भूमौ छिन्नेव कदली वने॥<br><br>479: सा तु लब्ध्वा पुनः संज्ञां विक्रुश्य च विलप्य च। दुर्योधनमभिप्रेक्ष्य शयानं रुधिरोक्षितम्॥<br><br>480: परिष्वज्य च गान्धारी कृपणं पर्यदेवयत्। हा हा पुत्रेति शोकार्ता विललापाकुलेन्द्रिया॥<br><br>481: सुगूढजत्रुविपुलं हारनिष्कविभूषितम्। वारिणा नेत्रजेनोरः सिंचन्ती शोकतापिता॥<br><br>482: समीपस्थं हृषीकेशमिदं वचनमब्रवीत्। उपस्थितेऽस्मिन् संग्रामे ज्ञातीनां संक्षये विभो॥<br><br>483: मामयं प्राह वार्ष्णेय प्राञ्जलिर्नृपसत्तमः। अस्मिन् ज्ञातिसमुद्धर्ष जयमम्बा ब्रवीतु मे॥<br><br>484: इत्युक्ते जानती सर्वमहं स्वव्यसनागमम्। अब्रवं पुरुषव्याघ्र यतो धर्मस्ततो जयः॥<br><br>485: यथा च युध्यमानस्त्वं न वै मुह्यासि पुत्रक। ध्रुवं शस्त्रजिताल्लोकान् प्राप्स्यस्यमरवत् प्रभो॥<br><br>486: इत्येवमब्रवं पूर्वं नैनं शोचामि वै प्रभो। धृतराष्ट्रं तु शोचामि कृपणं हतबान्धवम्॥<br><br>487: अमर्षणं युधां श्रेष्ठं कृतास्त्रं युद्धदुर्मदम्। शयानं वीरशयने पश्य माधव मे सुतम्॥<br><br>488: योऽयं मूर्धाभिषिक्तानामग्रे याति परंतपः। सोऽयं पांसुषु शेतेऽद्य पश्य कालस्य पर्ययम्॥<br><br>489: ध्रुवं दुर्योधनो वीरो गतिं न सुलभां गतः। तथा ह्यभिमुखः शेते शयने वीरसेविते॥<br><br>490: यं पुरा पर्युपासीना रमयन्ति वरस्त्रियः। तं वीरशयने सुप्तं रमयन्त्यशिवाः शिवाः॥<br><br>491: यं पुरा पर्युपासीना रमयन्ति महीक्षितः। महीतलस्थं निहतं गृध्रास्तं पर्युपासते॥<br><br>492: यं पुरा व्यजनै रम्यैरुपवीजन्ति योषितः। तमद्य पक्षव्यजनैरुपवीजन्ति पक्षिणः॥<br><br>493: एष शेते महाबाहुर्बलवान् सत्यविक्रमः। तमद्य द्विपः संख्ये भीमसेनेन पातितः॥<br><br>494: पश्य दुर्योधनं कृष्ण शयानं रुधिरोक्षितम्। निहतं भीमसेनेन गदा सम्मृज्य भारतम्॥<br><br>495: अक्षौहिणीर्महाबाहुर्दश चैकां च केशव। आनयद् यः पुरा संख्ये सोऽनयान्निधनं गतः॥<br><br>496: एष दुर्योधनः शेते महेष्वासो महाबलः। शार्दूल इव सिंहेन भीमसेनेन पातितः॥<br><br>497: विदुरं ह्यवमत्यैषं पितरं चैन मन्दभाक्। बालो वृद्धावमानेन मन्दो मृत्युवंश गतः॥<br><br>498: निःसपत्ना मही यस्य त्रयोदश समाः स्थिता। स शेते निहतो भूमौ पुत्रो मे पृथिवीपतिः॥<br><br>499: अपश्यं कृष्ण पृथिवीं धार्तराष्ट्रानुशासिताम्। पूर्णां हस्तिगवाश्वैश्च वार्ष्णेय न तु तचिरम्॥<br><br>500: तामेवाद्य महाबाहो पश्याम्यन्यानुशासिताम्। हीनां हस्तिगवाशेन किं नु जीवामि माधव॥<br><br>501: इदं कष्टतरं पश्य पुत्रस्यापि वधान्मम। यदिमाः पर्युपासन्ते हताशूरान् रणे स्त्रियः॥<br><br>502: प्रकीर्णकेशां सुश्रोणी दुर्योधनशुभाङ्कगाम्। रुक्मवेदीनिभां पश्य कृष्ण लक्ष्मणमातरम्॥<br><br>503: नूनमेषा पुरा बाला जीवमाने महीभुजे। भुजावाश्रित्य रमते सुभुजस्य मनस्विनी॥<br><br>504: कथं तु शतधा नेदं हृदयं मम दीर्यते। पश्यन्त्या निहतं पुत्रं पुत्रेण सहितं रणे॥<br><br>505: पुत्रं रुधिरसंसिक्तमुपजिघ्रत्यनिन्दिता। दुर्योधनं तु वामोरू: पाणिना परिमार्जती॥<br><br>506: किं नु शोचति भर्तारं पुत्रं चैषा मनस्विनी। तथा ह्यवस्थिता भाति पुत्रं चाप्यभिवीक्ष्य सा॥<br><br>507: स्वशिरः पञ्चशाखाभ्यामभिहत्यायतेक्षणा। पतत्युरसि वीरस्य कुरुराजस्य माधव॥<br><br>508: पुण्डरीकनिभा भाति पुण्डरीकान्तरप्रभा। मुखं विमृज्य पुत्रस्य भर्तुश्चैव तपस्विनी। ॥<br><br>509: यदि सत्यगमाः सन्ति यदि वै श्रुतयस्तथा। ध्रुवं लोकानवाप्तोऽयं नृपो बाहुबलार्जितान्॥<br><br>510: गान्धार्युवाच पश्य माधव पुत्रान्मे शतसंख्याञ्जितक्कमान्। गदया भीमसेनेन भूयिष्ठं निहतान् रणे॥<br><br>511: इदं दुःखतरं मेऽद्य यदिमा मुक्तमूर्धजाः। हतपुत्रा रणे बालाः परिधावन्ति मे स्नुषाः॥<br><br>512: प्रासादतलचारिण्यश्चरणैर्भूषणान्वितैः। आपना यत् स्पृशन्तीमां रुधिरार्दी वसुन्धराम्॥<br><br>513: कृच्छ्रादुत्सारयन्ति स्म गृध्रगोमायुवायसान्। दुःखेनार्ता विघूर्णन्त्यो मत्ता इव चरन्त्युत॥<br><br>514: एषान्या त्वनद्यागी करसम्मितमध्यमा। घोरमायोधनं दृष्ट्वा निपतत्यतिदुःखिता॥<br><br>515: मे पार्थिवसुतामेतां लक्ष्मणमातरम्। राजपुत्रीं महाबाहो मनो न ह्युपशाम्यति॥<br><br>516: भ्रातूंश्चान्याः पितॄश्चान्याः पुत्रांश्च निहतान् भुवि। दृष्ट्वा परिपतन्त्येताः प्रगृह्य सुमहाभुजान्॥<br><br>517: मध्यमानां तु नारीणां वृद्धानां चापराजित। आक्रन्दं हतबन्धूनां दारुणे वैशसे शृणु॥<br><br>518: रथनीडानि देहांश्च हतानां गजवाजिनाम्। आश्रित्य श्रममोहार्ताः स्थिताः पश्य महाभुज॥<br><br>519: अन्यां चापहृतं कायाचारुकुण्डलमुन्नसम्। स्वस्य बन्धोः शिरः कृष्ण गृहीत्वा पश्य तिष्ठतीम्॥<br><br>520: पूर्वजातिकृतं पापं मन्ये नाल्पमिवानघ। एताभिर्निरवद्याभिर्मया चैवाल्पमेधया॥<br><br>521: यदिदं धर्मराजेन पातितं नो जनार्दन। न हि नाशोऽस्ति वार्ष्णेय कर्मणोः शुभपापयोः॥<br><br>522: प्रत्यग्रवयसः पश्य दर्शनीयकुचाननाः। कुलेषु जाता ह्रीमत्यः कृष्णपक्ष्माक्षिमूर्धजाः॥<br><br>523: हंसगद्गदभाषिण्यो दुःखशोकप्रमोहिताः। सारस्य इव वाशन्त्यः पतिताः पश्य माधव॥<br><br>524: फुल्लपद्यप्रकाशानि पुण्डरीकाक्ष योषिताम्। अनवद्यानि वक्त्राणि तापयत्येष रश्मिवान्॥<br><br>525: ईर्पूणां मम पुत्राणां वासुदेवावरोधनम्। मत्तमातङ्गदर्याणां पश्यन्त्यद्य पृथग्जनाः॥<br><br>526: शतचन्द्राणि चर्माणि ध्वजांचादित्यवर्चसः। रौक्माणि चैव वर्माणि निष्कानापि च काञ्चनान्॥<br><br>527: शीर्षत्राणानि चैतानि पुत्राणां मे महीतले। पश्य दीप्तानि गोविन्द पावकान् सुहुतानिव॥<br><br>528: एष दुःशासनः शेते शूरेणामित्रघातिना। पीतशोणितसर्वाङ्गो युधि भीमेन पातितः॥<br><br>529: गदया भीमसेनेन पश्य माधव मे सुतम्। द्यूतक्केशाननुस्मृत्य द्रौपदीनोदितेन च॥<br><br>530: उक्ता ह्यनेन पाञ्चाली सभायां द्यूतनिर्जिता। प्रियं चिकीर्षता भ्रातुः कर्णस्य च जनार्दन॥<br><br>531: सहैव सहदेवेन नकुलेनार्जुनेन च। दासीभूतासि पाञ्चालि क्षिप्रं प्रविश नो गृहान्॥<br><br>532: ततोऽहमब्रवं कृष्ण तदा दुर्योधनं नृपम्। मृत्युपाशपरिक्षिप्तं शकुनि पुत्र वर्जय॥<br><br>533: निबोधैनं सुदुर्बुद्धिं मातुलं कलहप्रियम्। क्षिप्रमेनं परित्यज्य पुत्र शाम्यस्व पाण्डवैः॥<br><br>534: न बुद्ध्यसे त्वं दुर्बुद्धे भीमसेनममर्षणम्। वाड्नाराचैस्तुदंस्तीक्ष्णैरुल्काभिरिव कुञ्जरम्॥<br><br>535: तानेवं रहसि क्रुद्धो वाक्शल्यानवधारयन्। उत्ससर्ज विषं तेषु सर्पो गोवृषभेष्विव॥<br><br>536: एष दुःशासनः शेते विक्षिप्य विपुलौ भुजौ। निहतो भीमसेनेन सिंहेनेव महागजः॥<br><br>537: अत्यर्थमकरोद् रौद्रं भीमसेनोऽत्यमर्षणः। दुःशासनस्य यत् क्रुद्धोऽपिबच्छोणितमाहवे॥<br><br>538: गांधार्युवाच एष माधव पुत्रो मे विकर्णः प्राज्ञसम्मतः। भूमौ विनिहतः शेते भीमेन शतधा कृतः॥<br><br>539: गजमध्ये हतः शेते विकर्णो मधुसूदन। नीलमेघपरिक्षिप्तः शरदीव निशाकरः॥<br><br>540: अस्य चापग्रहेणैव पाणिः कृतकिणो महान्। कथञ्चिच्छिद्यते गृधेरत्तुकामैस्तलत्रवान्॥<br><br>541: अस्य भार्याऽऽमिषप्रेप्सून् गृध्रकाकांस्तपस्विनी। वारयत्यनिशं बाला न च शक्नोति माधव॥<br><br>542: युवा वृन्दारकः शूरो विकर्णः पुरुषर्षभ। सुखोषितः सुखार्हश्च शेते पांसुषु माधव॥<br><br>543: कर्णिनालीकनाराचैर्भिन्नमर्माणमाहवे। अद्यापि न जहात्येनं लक्ष्मीर्भरतसत्तमम्॥<br><br>544: एष संग्रामशूरेण प्रतिज्ञा पालयिष्यता। दुर्मुखोऽभिमुखः शेते हतोऽरिगणहा रणे॥<br><br>545: तस्यैतद् वदनं कृष्ण श्वापदैरर्धभक्षितम्। विभात्यभ्यधिकं तात सप्तम्यामिव चन्द्रमाः॥<br><br>546: शूरस्य हि रणे कृष्ण पश्याननमथेदृशम्। स कथं निहतोऽमित्रैः पांसून् असति मे सुतः॥<br><br>547: यस्याहमुखे सौम्य स्थिता नैवोपपद्यते। स कथं दुर्मुखोऽमित्रैर्हतो विबुधलोकजित्॥<br><br>548: चित्रसेनं हतं भूमौ शयानं मधुसूदन। धार्तराष्ट्रमिमं पश्य प्रतिमानं धनुष्मताम्॥<br><br>549: तं चित्रमाल्याभरणं युवत्यः शोककर्शिताः। क्रव्यादसंघैः सहिता रुदत्यः पर्युपासते॥<br><br>550: स्त्रीणां रुदितनिर्घोषः श्वापदानां च गर्जितम्। चित्ररूपमिदं कृष्णं विचित्रं प्रतिभाति मे॥<br><br>551: युवा वृन्दारको नित्यं प्रवरस्त्रीनिषेवितः। विर्विशतिरसौ शेते ध्वस्तः पांसुषु माधव॥<br><br>552: शरसंकृत्तवर्माणं वीरं विशसने हतम्। परिवार्यासते गृध्राः पश्य कृष्ण विविंशतिम्॥<br><br>553: प्रविश्य समरे शूरः पाण्डवानामनीकिनीम्। स वीरशयने शेते परः सत्पुरुषोचिते॥<br><br>554: स्मितोपपन्नं सुनसं सुभ्रु ताराधिपोपमम्। अतीव शुभ्रं वदनं कृष्ण पश्य विविंशतः॥<br><br>555: एनं हि पर्युपासन्ते बहुधा वरयोषितः। क्रीडन्तमिव गन्धर्वं देवकन्याः सहस्रशः॥<br><br>556: हन्तारं परसैन्यानां शूरं समितिशोभनम्। निबर्हणममित्राणां दुःसहं विषहेत कः॥<br><br>557: दुःसहस्यैतदाभाति शरीरं संवृतं शरैः। गिरिरात्मगतैः कुल्लैः कर्णिकारिवाचितः॥<br><br>558: शातकौम्या स्रजा भाति कवचेन च भास्वता। अग्निवेव गिरिः श्वेतो गतासुरपि दुःसहः॥<br><br>559: गान्धार्युवाच अध्यर्धगुणमाहुर्यं बले शौर्ये च केशव। पित्रा त्वया च दाशार्ह दृप्तं सिंहमिवोत्कटम्। यो बिभेद चमूमेको मम पुत्रस्य दुर्भिदाम्। स भूत्वा मृत्युरन्येषां मम पुत्रस्य मृत्युवशं गतः॥<br><br>560: तस्योपलक्षये कृष्ण काऎरमिततेजसः। अभिमन्योर्हतस्यापि प्रभा नैवोपशाम्यति॥<br><br>561: एषा विराट दुहिता स्नुषा गाण्डीवधन्वनः। आर्ता बालं पति वीरं दृष्ट्या शोचत्यनिन्दिता॥<br><br>562: तमेषा हि समागम्य भार्या भर्तारमन्तिके। विराटदुहिता कृष्ण पाणिना परिमार्जति॥<br><br>563: तस्य वक्त्रमुपाघ्राय सौभद्रस्य मनस्विनी। विबुद्धकमलाकारं कम्बुवृत्तशिरोधरम्॥<br><br>564: काम्यरूपवती चैषा परिष्वजति भामिनी। लजमाना पुरा चैनं माध्वीकमदमूच्छिता॥<br><br>565: तस्य क्षतजसंदिग्धं जातरूपपरिष्कृतम्। विमुच्य कवचं कृष्ण शरीरमभिवीक्षते॥<br><br>566: अवेक्षमाणा तं बाला कृष्ण त्वामभिभाषते। अयं ते पुण्डरीकाक्ष सदृशाक्षो निपातितः॥<br><br>567: बले वीर्यं च सदृशस्तेजसा चैव तेऽनघ। रूपेण च तथाप्यर्थं शेते भुवि निपातितः॥<br><br>568: अत्यन्तं सुकुमारस्य राङ्कवाजिनशायिनः। कचिदद्य शरीरं ते भूमौ न परितप्यते॥<br><br>569: मातङ्गभुजवर्माणौ ज्याक्षेपकठिनत्वचौ। काञ्चनाङ्गदिनौ शेते निक्षिप्य विपुलौ भुजौ॥<br><br>570: व्यायम्य बहुधा नूनं सुखसुप्तः श्रमादिव। एवं विलपतीमा न हि मामभिभाषसे॥<br><br>571: न स्मराम्यपराधं ते किं मां न प्रतिभाषसे। ननु मां त्वं पुरा दूरादभिवीक्ष्याभिभाषसे॥<br><br>572: आर्यामार्य सुभद्रां त्वमिमांश्च त्रिदशोपमान्। पितॄन् मां चैव दुःखार्ता विहाय क्व गमिष्यसि॥<br><br>573: तस्य शोणितदिग्धान् वै केशानुद्यम्य पाणिना। उत्सङ्गे वक्त्रमाधाय जीवन्तमिव पृच्छति॥<br><br>574: स्वतीयं वासुदेवस्य पुत्रं गाण्डीवधन्वनः। कथं त्वां रणमध्यस्थं जनुरेते महारथाः॥<br><br>575: धिगस्तु क्रूरकृत्स्वान् कृपकर्णजयद्रथान्। द्रोणद्रौणायनी चोभौ यैरहं विधवा कृता॥<br><br>576: रथर्षभाणां सर्वेषां कथमासीत् तदा मनः। बालं त्वां परिवार्येकं मम दुःखाय जनुषाम्॥<br><br>577: कथं नु पाण्डवानां च पञ्चालानां तु पश्यताम्। त्वं वीर निधनं प्राप्तो नाथवान् सन्ननाथवत्॥<br><br>578: दृष्ट्वा बहुभिराक्रन्दे निहतं त्वां पिता तवा वीरः पुरुषशार्दूलः कथं जीवति पाण्डवः॥<br><br>579: न राज्यलाभो विपुलः शत्रूणां च पराभवः। प्रीतिं धास्यति पार्थानां त्वामृते पुष्करेक्षण॥<br><br>580: तव शस्त्रजिताँल्लोकान् धर्मेण च दमेन च। क्षिप्रमन्वागमिष्यामि तत्र मां प्रतिपालय॥<br><br>581: दुर्मरं पुनरप्राप्ते काले भवति केनचित्। यदहं त्वां रणे दृष्ट्वा हतं जीवामि दुर्भगा॥<br><br>582: कामिदानीं नरव्याघ्र श्लक्ष्णया स्मितया गिरा। पितृलोके समेत्यान्यां मामिवामन्त्रयिष्यसि॥<br><br>583: नूनमप्सरसां स्वर्गे मनांसि प्रमथिष्यसि। परमेण च रूपेण गिरा च स्मितपूर्वया। ॥<br><br>584: प्राप्य पुण्यकृताँल्लोकानप्सरोभिः समेयिवान्। सौभद्र विहरन् काले स्मेरथाः सुकृतानि मे॥<br><br>585: एतावानिह संवासो विहितस्ते मया सह। षण्मासान् सप्तमे मासि त्वं वीर निधनं गतः॥<br><br>586: इत्युक्तवचनामेतामपकर्षन्ति दुःखिताम्। उत्तरां मोघसंकल्पां मत्स्यराजकुलस्त्रियः॥<br><br>587: उत्तरामपकृष्यैनामार्तामार्ततराः स्वयम्। विराटं निहतं दृष्ट्वा क्रोशन्ति विलपन्ति च॥<br><br>588: द्रोणास्त्रशरसंकृत्तं शयानं रुधिरोक्षितम्। विराटं वितुदन्त्येते गृध्रगोमायुवायसाः॥<br><br>589: वितुद्यमानं विहगैर्विराटमसितेक्षणाः। न शक्नुवन्ति विहगान् निवारयितुमातुराः॥<br><br>590: आसामातपतप्तानामायासेन च योषिताम्। श्रमेण च विवर्णानां वक्त्राणां विप्लुतं वपुः॥<br><br>591: उत्तरं चाभिमन्युं च काम्बोजं च सुदक्षिणम्। शिशूनेतान् हतान् पश्य लक्ष्मणं च सुदर्शनम्॥<br><br>592: आयोधनशिरोमध्ये शयानं पश्य माधव॥<br><br>593: उत्तरं चाभिमन्युं च काम्बोजं च सुदक्षिणम्। शिशूनेतान् हतान् पश्य लक्ष्मणं च सुदर्शनम्॥<br><br>594: आयोधनशिरोमध्ये शयानं पश्य माधव॥<br><br>595: गान्धार्युवाच एष वैकर्तनः शेते महेष्वासो महारथः। ज्वलितानलवत् संख्ये संशान्तः पार्थतेजसा॥<br><br>596: पश्य वैकर्तनं कर्णं निहत्यातिरथान् बहून्। शोणितौघपरीताङ्गं शयानं पतितं भुवि॥<br><br>597: अमर्षी दीर्घरोषश्च महेष्वासो महाबलः। रणे विनिहतः शेते शूरो गाण्डीवधन्वना॥<br><br>598: यं स्म पाण्डवसंत्रासान्मम पुत्रा महारथाः। प्रायुध्यन्त पुरस्कृत्य मातङ्गा इव यूथपम्॥<br><br>599: शार्दूलमिव सिंहेन समरे सव्यसाचिना। मातङ्गमिव मत्तेन मातङ्गेन निपातितम्॥<br><br>600: समेताः पुरुषव्याघ्र निहतं शूरमाहवे। प्रकीर्णमूर्धजाः पत्न्यो रुदत्यः पर्युपासते॥<br><br>601: उद्विग्नः सततं यस्माद् धर्मराजो युधिष्ठिरः। त्रयोदश समा निद्रां चिन्तयन् नाध्यगच्छत॥<br><br>602: अनाधृष्यः परैयुद्धे शत्रुभिर्मघवानिव। युगान्ताग्निरिवार्चिष्मान् हिमवानिव निश्चलः॥<br><br>603: स भूत्वा शरणं वीरो धार्तराष्ट्रस्य माधव! भूमौ विनिहतः शेते वातभग्न इव द्रुमः॥<br><br>604: पश्य कर्णस्य पत्नीं त्वं वृषसेनस्य मातरम्। लालप्यमानां करुणं रुदतीं पतितां भुवि। ॥<br><br>605: आचार्यशापोऽनुगतो ध्रुवं त्वां यदग्रसच्चक्रमिदं धरित्री। ततः शरेणापहृतं शिरस्ते धनंजयेनाहवशोभिना युधि॥<br><br>606: हाहा धिगेषा पतिता विसंज्ञा समीक्ष्य जाम्बूनदबद्धकक्षम्। कर्णं महाबाहुमदीनसत्त्वं सुषेणमाता रुदती भृशार्ता॥<br><br>607: अल्पावशेषोऽपि कृतो महात्मा शरीरभक्षैः परिभक्षयद्भिः। द्रष्टुं न नः प्रीतिकरः शशीव कृष्णस्य पक्षस्य चतुर्दशाहे॥<br><br>608: मुत्थाय दीना पुनरेव चैषा। कर्णस्य वक्त्रं परिजिघ्रमाणा रोरूयते पुत्रवधाभितप्ता॥<br><br>609: गान्धार्युवाच आवन्त्यं भीमसेनेन भक्षयन्ति निपातितम्। गृघ्रगोमायवः शूरं बहुबन्धुमबन्धुवत्॥<br><br>610: तं पश्य कदनं कृत्वा शूराणां मधुसूदन। शयानं वीरशयने रुधिरेण समुक्षितम्॥<br><br>611: शृगालाश्च कङ्काश्च क्रव्यादाश्च पृथग्विधाः। तेन तेन विकर्षन्ति पश्य कालस्य पर्ययम्॥<br><br>612: शयानं वीरशयने शूरमाक्रन्दकारिणम्। आवन्त्यमभितो नार्यो रुदत्यः पर्युपासते॥<br><br>613: प्रातिपेयं महेष्वासं हतं भल्लेन बाह्निकम्। प्रसुप्तमिव शार्दूलं पश्य कृष्ण मनस्विनम्॥<br><br>614: अतीव मुखवर्णोऽस्य निहतस्यापि शोभते। सोमस्येवाभिपूर्णस्य पौर्णमास्यां समुद्यतः॥<br><br>615: पुत्रशोकाभितप्तेन प्रतिज्ञां चाभिरक्षता। पाकशासनिना संख्ये वार्धक्षत्रिनिपातितः॥<br><br>616: एकादश चमूर्भित्त्वा रक्ष्यमाणं महात्मना। सत्यं चिकीर्षता पश्य हतमेनं जयद्रथम्॥<br><br>617: सिन्धुसौवीरभर्तारं दर्पपूर्णं मनस्विनम्। भक्षयन्ति शिवा गृध्रा जनार्दन जयद्रथम्॥<br><br>618: संरक्ष्यमाणं भार्याभिरनुरक्ताभिरच्युत। भीषयन्त्यो विकर्षन्ति गहनं निम्नमन्तिकात्॥<br><br>619: तमेताः पर्युपासन्ते रक्ष्यमाणं महाभुजम्। सिन्धुसौवीरभर्तारं काम्बो जयवनस्त्रियः॥<br><br>620: यदा कृष्णामुपादाय प्राद्रवत् केकयैः सह। तदैव वध्यः पाण्डूनां जनार्दन जयद्रथः॥<br><br>621: दुःशलां मानयद्भिस्तु तदा मुक्तो जयद्रथः। कथमद्य न तां कृष्ण मानयन्ति स्म ते पुनः॥<br><br>622: सैषा मम सुता बाला विलपन्ती च दुःखिता। आत्मना हन्ति चात्मानमाक्रोशन्ती च पाण्डवान्॥<br><br>623: किं नु दुःखतरं कृष्णं परं मम भविष्यति। यत् सुता विधवा बाला स्नुषाश्च निहतेश्वराः॥<br><br>624: हा हा धिग् दुःशलां पश्य वीतशोकभयामिव। शिरो भर्तुरनासाद्य धावमानामितस्ततः॥<br><br>625: वारयामास यः सर्वान् पाण्डवान् पुत्रगृद्धिनः। स हत्वा विपुला: सेनाः स्वयं मृत्युवंश गतः॥<br><br>626: तं मत्तमिव मातङ्गं वीरं परमदुर्जयम्। परिवार्य रुदन्त्येताः स्त्रियश्चन्द्रोपमाननाः॥<br><br>627: गान्धार्युवाच एष शल्यो हतः शेते साक्षान्नकुलमातुल: धर्मज्ञेन हतस्तात धर्मराजेन संयुगे॥<br><br>628: यस्त्वया स्पर्धते नित्यं सर्वत्र पुरुषर्षभ। स एष निहतः शेते मद्रराजो महाबलः॥<br><br>629: येन संगृह्णता तात रथमाधिरथेर्युधि। जयार्थं पाण्डुपुत्राणां तथा तेजोवधः कृतः॥<br><br>630: अहो धिक्पश्य शल्यस्य पूर्णचन्द्रसुदर्शनम्। मुखं पद्मपलाशाक्षं काकैरादष्टमव्रणम्॥<br><br>631: अस्य चामीकराभस्य तप्तकाञ्चनसप्रभा। आस्याद् विनिः सृता जिह्वा भक्ष्यते कृष्ण पक्षिभिः॥<br><br>632: युधिष्ठिरेण निहतं शल्यं समितिशोभनम्। रुदत्यः पर्युपासन्ते मद्रराजं कुलाङ्गनाः॥<br><br>633: एताः सुसूक्ष्मवसना मद्रराजं नरर्षभम्। क्रोशन्त्योऽथ समासाद्य क्षत्रियाः क्षत्रियर्षभम्॥<br><br>634: शल्यं निपतितं नार्यः परिवार्याभितः स्थिताः। वासिता गृष्टयः पङ्के परिमग्नमिव द्विपम्॥<br><br>635: शल्यं शरणदं शूरं पश्येमं वृष्णिनन्दन। शयानं वीरशयने शरैर्विशकलीकृतम्॥<br><br>636: एष शैलालयो राजा भगदत्तः प्रतापवान्। गजाङ्कुशधरः श्रीमाशेते भुवि निपातितः॥<br><br>637: यस्य रुक्ममयी माला शिरस्येषा विराजते। श्वापदैर्भक्ष्यमाणस्य शोभयन्तीव मूर्धजान्॥<br><br>638: एतेन किल पार्थस्य युद्धमासीत् सुदारुणम्। रोमहर्षणमत्युग्रं शक्रस्य त्वहिना यथा॥<br><br>639: योधयित्वा महाबाहुरेष पार्थं धनंजयम्। संशयं गमयित्वा च कुन्तीपुत्रेण पातितः॥<br><br>640: यस्य नास्ति समो लोके शौर्ये वीर्ये च कश्चन। स एष निहतः शेते भीष्मो भीष्मकृताहवे॥<br><br>641: पश्य शान्तनवं कृष्ण शयानं सूर्यवर्चसम्। युगान्त इव कालेन पतितं सूर्यमम्बरात्॥<br><br>642: एष तप्त्वा रणे शत्रूशस्त्रतापेन वीर्यवान्। नरसूर्योऽस्तमभ्येति सूर्योऽस्तमिव केशव॥<br><br>643: शरतल्पगतं भीष्ममूर्ध्वरेतसमच्युतम्। शयानं वीरशयने पश्य शूरनिषेविते॥<br><br>644: कर्णिनालीकनाराचैरास्तीर्य शयनोत्तमम्। आविश्य शेते भगवान् स्कन्दः शरवणं यथा॥<br><br>645: अतूलपूर्ण गाङ्गेयस्त्रिभिर्बाणैः समन्वितम्। उपधायोपधानाग्रयं दत्तं गाण्डीवधन्वना॥<br><br>646: पालयानः पितुः शास्त्रमूर्ध्वरेता महायशाः। एष शान्तनवः शेते माधवप्रतिमो युधि॥<br><br>647: धर्मात्मा तात सर्वज्ञः पारावर्येण निर्णये। अमर्त्य इव मर्त्यः सन्नेष प्राणानधारयत्॥<br><br>648: नास्ति युद्धे कृती कश्चिन्न विद्वान् न पराक्रमी। यत्र शान्तनवो भीष्मः शेतेऽद्य निहतः शरैः॥<br><br>649: स्वयमेते शूरेण पृच्छ्यमानेन पाण्डवैः। धर्मज्ञेनाहवे मृत्युरादिष्टःसत्यवादिना॥<br><br>650: प्रणष्टः कुरुवंशश्च पुनर्येन समुद्धृतः। स गतः कुरुभिः सार्धं महाबुद्धिः पराभवम्॥<br><br>651: कं नु परिप्रक्ष्यन्ति माधव। गते देवव्रते स्वर्ग देवकल्पे नरर्षभे॥<br><br>652: अर्जुनस्य विनेतारमाचार्यं सात्यकेस्तथा। तं पश्य पतितं द्रोणं कुरूणां गुरुमुत्तमम्॥<br><br>653: अस्त्रं चतुर्विधं वेद यथैव त्रिदशेश्वरः। भार्गवो वा महावीर्यस्तथा द्रोणोऽपि माधव॥<br><br>654: यस्य प्रसादाद् बीभत्सुः पाण्डव: कर्म दुष्करम्। चकार स हतः शेते नैनमस्त्राण्यपालयन्॥<br><br>655: यं पुरोधाय कुरव आह्वयन्ति स्म पाण्डवान्। सोऽयं शस्त्रभृतां श्रेष्ठो द्रोणः शस्त्रैः परिक्षतः॥<br><br>656: यस्य निर्दहतः सेनां गतिरग्नेरिवाभवत्। स भूमौ निहतः शेते शान्तार्चिरिव पावकः॥<br><br>657: धनुर्मुष्टिरशीर्णश्च हस्तावापश्च माधव। द्रोणस्य निहतस्याजौ दृश्यते जीवतो यथा॥<br><br>658: वेदा यस्माच चत्वारः सर्वाण्यस्त्राणि केशव। अनपेतानि वै शूराद् यथैवादौ प्रजापतैः॥<br><br>659: वन्दनार्हविमौ तस्य बन्दिभिर्वन्दितौ शुभौ। गोमायवो विकर्षन्ति पादौ शिष्यशतार्चितौ॥<br><br>660: द्रोणं दुपदपुत्रेण निहतं मधुसूदन। कृपी कृपणमन्वास्ते दुःखोपहतचेतना॥<br><br>661: तां पश्य रुदतीमार्ता मुक्तकेशीमधोमुखीम्। हतं पतिमुपासन्ती द्रोणं शस्त्रभृतां वरम्॥<br><br>662: बाणैर्भिन्नतनुत्राणं धृष्टद्युम्नेन केशव। उपास्ते वै मृधे द्रोणं जटिला ब्रह्मचारिणी॥<br><br>663: प्रेतकृत्यं च यतते कृपी कृपणमातुरा। हतस्य समरे भर्तुः सुकुमारी यशस्विनी॥<br><br>664: अग्नीनाधाय विधिवञ्चितां प्रज्वाल्य सर्वतः। द्रोणमाधाय गायन्ति त्रीणि सामानि सामगाः॥<br><br>665: कुर्वन्ति च चितामेते जटिला ब्रह्मचारिणः। धनुभिः शक्तिभिश्चैव रथनीडैश्च माधव॥<br><br>666: शरैश्च विविधैरन्यैर्धक्ष्यते भूरितेजसम्। इति द्रोणं समाधाय शंसन्ति च रुदन्ति च॥<br><br>667: सामभिस्त्रिभिरन्तस्थैरनुशंसन्ति चापरे। अग्नावग्निं समाधाय द्रोणं हुत्वा हुताशने॥<br><br>668: गच्छन्त्यभिमुखा गङ्गां द्रोणशिष्या द्विजातयः। अपसव्यां चितिं कृत्वा पुरस्कृत्य कृपी च ते॥<br><br>669: गान्धार्युवाच सोमदत्तसुतं पश्य युयुधानेन पातितम्। विद्युतमानं विहगैर्बहुभिर्माधवान्तिके॥<br><br>670: पुत्रशोकाभिसंतप्तः सोमदत्तो जनार्दन। युयुधानं महेष्वासं गर्हयन्निव दृश्यते॥<br><br>671: असौ हि भूरिश्रवसो माता शोकपरिप्लुता। आश्वासयति भर्तारं सोमदत्तमनिन्दिता॥<br><br>672: दिष्ट्या नैनं महाराज दारुणं भरतक्षयम्। कुरुसंक्रन्दनं घोरं युगान्तमनुपश्यसि॥<br><br>673: दिष्ट्या यूपध्वजं पुत्रं वीरं भूरिसहस्रदम्। अनेकक्रतुयज्वानं निहतं नानुपश्यसि॥<br><br>674: दिष्ट्या स्नुषाणामाक्रन्दे घोरं विलपितं बहु। न शृणोषि महाराज सारसीनामिवार्णवे॥<br><br>675: एकवस्त्रार्धसंवीताः प्रकीर्णासितमूर्धजाः। स्नुषास्ते परिधावन्ति हतापत्या हतेश्वराः। । :॥<br><br>676: श्वापदैर्भक्ष्यमाणं त्वमहो दिष्ट्या न पश्यसि। छिन्नबाहुं नरव्याघ्रमर्जुनेन निपातितम्॥<br><br>677: शलं विनिहतं संख्ये भूरिश्रवसमेव च। स्नुषाश्च विविधाः सर्वा दिष्ट्या नाद्येह पश्यसि॥<br><br>678: दिष्ट्या तत् काञ्चनं छत्रं यूपकेतोर्महात्मनः। विनिकीर्णं रथोपस्थे सौमदत्तेर्न पश्यसि॥<br><br>679: अमूस्तु भूरिश्रवसो भार्याः सात्यकिना हतम्। परिवार्यानुशोचन्ति भर्तारमसितेक्षणाः॥<br><br>680: एता विलय करुणं भर्तृशोकेन कर्शिताः। पतन्त्यभिमुखा भूमौ कृपणं वत केशव॥<br><br>681: बीभत्सुरतिबीभत्सं कर्मेदमकरोत् कथम्। प्रमत्तस्य यदच्छत्सीद् बाहुं शूरस्य यज्वनः॥<br><br>682: ततः पापतरं कर्म कृतवानपि सात्यकिः। यस्मात् प्रायोविष्टस्य प्राहार्षीत् संशितात्मनः॥<br><br>683: एको द्वाभ्यां हतः शेषे त्वमधर्मेण धार्मिक। किं नु वक्ष्यति वै सत्सु गोष्ठीषु च सभासु च॥<br><br>684: अपुण्यमयशस्यं च कर्मेदं सात्यकिः स्वयम्। इति यूपध्वजस्यैताः स्त्रियः क्रोशन्ति माधव॥<br><br>685: भार्या यूपध्वजस्यैषा करसम्मितमध्यमा। कृत्वोत्सङ्गे भुजं भर्तुः कृपणं परिदेवति॥<br><br>686: अयं स हन्ता शूराणां मित्राणाप्रभयप्रदः। प्रदाता गोसहस्राणां क्षत्रियान्तकरः करः॥<br><br>687: वासुदेवस्य सांनिध्ये पार्थेनालिष्टकर्मणा। युध्यतः समरेऽन्येन प्रमत्तस्य निपातितः॥<br><br>688: किं नु वक्ष्यासि संसत्सु कथासु च जनार्दन। अर्जुनस्य महत् कर्म स्वयं वा स किरीटभृत्॥<br><br>689: इत्येवं गर्हयित्वैषा तूष्णीमास्ते वराङ्गना तामेतामनुशोचन्ति सपत्न्यः स्वामिव स्नुषाम्॥<br><br>690: गान्धारराजः शकुनिर्बलवान् सत्यविक्रमः। निहतः सहदेवेन भागिनेयेन मातुलः॥<br><br>691: यः पुरा हेमदण्डाभ्यां व्यजनाभ्यां स्म वीज्यते। स एष पक्षिभिः पक्षैः शयान उपवीज्यते॥<br><br>692: यः स्वरूपाणि कुरुते शतशोऽथ सहस्रशः। तस्य मायाविनो माया दग्धाः पाण्डवतेजसा॥<br><br>693: मायया निकृतिप्रज्ञो जितवान् यो युधिष्ठिरम्। सभायां विपुलं राज्य स पुनजीवितं जितः॥<br><br>694: शकुन्ताः शकुनि कृष्ण समन्तात् पर्युपासते। कैतवं मम पुत्राणां विनाशायोपशिक्षितम्॥<br><br>695: एतेनैतन्महद् वैरं प्रसक्तं पाण्डवैः सह। वधाय मम पुत्राणामात्मनः सगणस्य च॥<br><br>696: यथैव ममत्राणां लोका: शस्त्रजिताः प्रभो। एवमस्यापि दुर्बुद्धेर्लोकाः शस्त्रेण वै जिताः॥<br><br>697: कथं च नायं तत्रापि पुत्रान्मे भ्रातृभिः सह। विरोधयेदृजुप्रज्ञाननृजुर्मधुसूदन॥<br><br>698: गान्धार्युवाच काम्बोजं पश्य दुर्धर्षं काम्बोजास्तरणोचितम्। शयानमृषभस्कन्धं हतं पांसुषु माधव॥<br><br>699: यस्य क्षतजसंदिग्घौ बाहू चन्दनभूषितौ। अवेक्ष्य करुणं भार्या विलपत्यतिदुःखिता॥<br><br>700: इमौ तौ परिघप्रख्यौ बाहू शुभतलाङ्गुली। ययोर्विवरमापन्नां न रतिर्मा पुराजहात्॥<br><br>701: कां गतिं तु गमिष्यामि त्वया हीना जनेश्वर। हतबन्धुरनाथा च वेपन्ती मधुरस्वरा॥<br><br>702: आतपे लाम्यमानानां विविधानामिव स्रजाम्। कान्तानामपि नारीणां श्रीर्जहाति न वै तनूः॥<br><br>703: शयानमभितः शूरं कालिङ्गं मधुसूदन। पश्य दीप्ताङ्गदयुगप्रतिनद्धमहाभुजम्॥<br><br>704: मागधानामधिपति जयत्सेनं जनार्दन। आवार्यं सर्वतः पत्न्यः प्ररुदत्यः सुविह्वलाः॥<br><br>705: आसामायतनेत्राणां सुस्वराणां जनार्दन। मनःश्रुतिहरो नादो मनो मोहयतीव मे॥<br><br>706: प्रकीर्णवस्त्राभरणा रुदत्यः शोककर्शिताः। स्वास्तीर्णशयनेपिता मागध्यः शेरते भुवि॥<br><br>707: कोसलानामधिपतिं राजपुत्रं बृहद्बलम्। भर्तारं परिवार्यताः पृथक् प्ररुदिताः स्त्रियः॥<br><br>708: अस्य गात्रगतान् बाणान् कार्णिबाहुबलार्पितान्। उद्धरन्त्यसुखाविष्टा मूर्छमानाः पुनः पुनः॥<br><br>709: आसां सर्वानवद्यानामातपेन परिश्रमात्। प्रम्लाननलिनाभानि भान्ति वक्त्राणि माधव॥<br><br>710: द्रोणेन निहताः शूराः शेरते रुचिराङ्गदाः। धृष्टद्युम्नसुताः सर्वे शिशवो हेममालिनः॥<br><br>711: रथाग्न्यगारं चापार्चिःशरशक्तिगदेन्धनम्। द्रोणमासाद्य निर्दग्धाः शलभा इव पावकम्॥<br><br>712: तथैव निहताः शूराः शेरते रुचिराङ्गदाः। द्रोणेनाभिमुखाः सर्वे भ्रातरः पञ्च केकयाः॥<br><br>713: तप्तकाञ्चनवर्माणस्तालध्वजरथव्रजाः। भासयन्ति महीं भासा ज्वलिता इव पावकाः॥<br><br>714: द्रोणेन दुपदं संख्ये पश्य माधव पातितम्। महाद्विपमिवारण्ये सिंहेन महता हतम्॥<br><br>715: पाञ्चालराज्ञो विमलं पुण्डरीकाक्ष पाण्डुरम्। आतपत्रं समाभाति शरदीव निशाकरः॥<br><br>716: एतास्तु द्रुपदं वृद्धं स्नुषा भार्याश्च दुःखिताः। दग्ध्वा गच्छन्ति पाञ्चाल्यं राजानमपसव्यतः॥<br><br>717: धृष्टकेतुं महात्मानं चेदिपुङ्गवमङ्गनाः। द्रोणेन निहतं शूरं हरन्ति हतचेतसः॥<br><br>718: द्रोणास्त्रमभिहत्यैष विमर्दे मधुसूदन। महेष्वासो हतः शेते नद्या हत इव दुमः॥<br><br>719: एष चेदिपतिः शूरो धृष्टकेतुर्महारथः। शेते विनिहतः संख्ये हत्वा शत्रून् सहस्रशः॥<br><br>720: वितुद्यमानं विहगैस्तं भार्याः पर्युपासिताः। चेदिराजं हृषीकेश हतं सबलबान्धवम्॥<br><br>721: दाशा_पुत्रजं वीरं शयानं सत्यविक्रमम्। आरोप्याङ्के रुदन्त्येताश्चेदिराजवराङ्गनाः॥<br><br>722: अस्य पुत्रं हृषीकेश सुवक्त्रं चारुकुण्डलम्। द्रोणेन समरे पश्य निकृतं बहुधा शरैः॥<br><br>723: पितरं नूनमाजिस्थं युद्ध्यमानं परैः सह। नाजहात् पितरं वीरमद्यापि मधुसूदन॥<br><br>724: एवं ममापि पुत्रस्य पुत्रः पितरमन्वगात्। दुर्योधनं महाबाहो लक्ष्मणः परवीरहा॥<br><br>725: विन्दानुविन्दावावन्त्यौ पतितौ पश्य माधव। हिमान्ते पुष्पितौ शालौ मरुता गलिताविव॥<br><br>726: काञ्चनाङ्गदवर्माणौ बाणखड्गधनुर्धरौ। ऋषभप्रतिरूपाक्षौ शयानौ विमलस्रजौ॥<br><br>727: अवध्याः पाण्डवाः कृष्ण सर्व एव त्वया सह। मुक्ता द्रोणभीष्माभ्यां कर्णाद् वैकर्तनात् कृपात्॥<br><br>728: ३० दुर्योधनाद् द्रोणसुतात् सैन्धवाच्च जयद्रथात्। सोमदत्ताद् विकर्णाच शूराच कृतवर्मणः॥<br><br>729: ये हन्युः शस्त्रवेगेन देवानपि नरर्षभाः। त इमे निहताः संख्ये पश्य कालस्य पर्ययम्॥<br><br>730: नातिभारोऽस्ति दैवस्य ध्रुवं माधव कश्चन। यदिमे निहताः शूराः क्षत्रियैः क्षत्रियर्षभाः॥<br><br>731: तदैव निहताः कृष्ण मम पुत्रास्तरस्विनः। यदैवाकृतकामस्त्वमुपप्लव्यं गतः पुनः॥<br><br>732: शान्तनोश्चैव पुत्रेण प्राज्ञेन विदुरेण च। तदैवोक्तास्मि मा स्नेहं कुरुष्वात्मसुतेष्विति॥<br><br>733: तयोहि दर्शनं नैतन्मिथ्या भवितुमर्हति। अचिरेणैव मे पुत्रा भस्मीभूता जनार्दन॥<br><br>734: वैशम्पायन उवाच इत्युक्त्वा न्यपतद् भूमौ गान्धारी शोकमूर्छिता। दुःखोपहतविज्ञाना धैर्यमुत्सृज्य भारत॥<br><br>735: ततः कोपपरीताङ्गी पुत्रशोकपरिप्लुता। जगाम शौरि दोषेण गान्धारी व्यथितेन्द्रिया॥<br><br>736: गान्धार्युवाच पाण्डवा धार्तराष्ट्राश्च दग्धाः कृष्ण परस्परम्। उपेक्षिता विनश्यन्तस्त्वया कस्माज्जनार्दन॥<br><br>737: शक्तेन बहुभृत्येन विपुले तिष्ठता बले। उभयत्र समर्थेन श्रुतवाक्येन चैव ह॥<br><br>738: इच्छतोपेक्षितो नाशः कुरूणां मधुसूदन। यस्मात् त्वया महाबाहो फलं तस्मादवाप्नुहि॥<br><br>739: पतिशुश्रूषया यन्मे तपः किंचिदुपार्जितम्। तेन त्वां दुरवापेन शप्स्ये चक्रगदाधर॥<br><br>740: यस्मात् परस्परं अन्तो ज्ञातयः कुरुपाण्डवाः। उपेक्षितास्ते गोविन्द तस्माज्ज्ञातीन् वधिष्यसि॥<br><br>741: त्वमप्युपस्थिते वर्षे षट्त्रिंशे मधुसूदन। हतज्ञातिर्हतामात्यो हतपुत्रो वनेचरः॥<br><br>742: अनाथवदविज्ञातो लोकेष्वनभिलक्षितः। कुत्सितेनाभ्युपायेन निधनं समवाप्स्यसि॥<br><br>743: तवाप्येवं हतसुता निहतज्ञातिबान्धवाः। स्त्रियः परिपतिष्यन्ति यथैता भरतस्त्रियः॥<br><br>744: वैशम्पायन उवाच तच्छ्रुत्वा वचनं घोरं वासुदेवो महामनाः। उवाच देवीं गान्धारीमीषदभ्युत्स्मयन्निव॥<br><br>745: जानेऽहमेतदप्येवं चीर्णं चरसि क्षत्रिये। दैवादेव विनश्यन्ति वृष्णयो नात्र संशयः॥<br><br>746: संहर्ता वृष्णिचक्रस्य नान्यो मद् विद्यते शुभे। अवध्यास्ते नरैरन्यैरपि वा देवदानवैः॥<br><br>747: परस्परकृतं नाशमतः प्राप्स्यन्ति यादवाः। इत्युक्तवति दाशार्हे पाण्डवास्रस्तचेतसः। बभूवु शसंविग्ना निराशाश्चापि जीविते॥<br><br>748: श्रीभगवानुवाच उत्तिष्ठोत्तिष्ठ गान्धारि मा च शोके मनः कृथाः। तवैव ह्यपराधेन कुरवो निधनं गताः॥<br><br>749: यत् त्वं पुत्रं दुरात्मानमीघुमत्यन्तमानिनम्। दुर्योधनं पुरस्कृत्य दुष्कृतं साधु मन्यसे॥<br><br>750: निष्ठुरं वैरपुरुषं वृद्धानां शासनातिगम्। कथमात्मकृतं दोषं मय्याधातुमिहेच्छसि॥<br><br>751: मृतं वा यदि वा नष्टं योऽतीतमनुशोचति। दुःखेन लभते दुःखं द्वावनौँ प्रपद्यते॥<br><br>752: तपोर्थीयं ब्राह्मणी धत्त गर्भ गौर्वोढारं धावितारं तुरङ्गी। शूद्रा दासं पशुपालं च वैश्या वधार्थीयं त्वद्विधा राजपुत्री॥<br><br>753: वैशम्पायन उवाच तच्छ्रुत्वा वासुदेवस्य पुनरुक्तं वचोऽप्रियम्। तूष्णीं बभूव गान्धारी शोकव्याकुललोचना॥<br><br>754: धृतराष्ट्रस्तु राजर्षिर्निगृह्याबुद्धिजं तमः। पर्यपृच्छत धर्मज्ञो धर्मराज युधिष्ठिरम्॥<br><br>755: जीवतां परिमाणज्ञः सैन्यानामसि पाण्डव। हतानां यदि जानीषे परिमाणं वदस्व मे॥<br><br>756: युधिष्ठिर उवाच दशायुतानामयुतं सहस्राणि च विंशतिः। कोट्यः षष्टिश्च षट् चैव ह्यस्मिन् राजन् मृधे हताः॥<br><br>757: अलक्षितानां वीराणां सहस्राणि चतुर्दशा दश चान्यानि राजेन्द्र शतं षष्टिश्च पञ्च च॥<br><br>758: धृतराष्ट्र उवाच युधिष्ठिर गतिं कां ते गताः पुरुषसत्तम। आचक्ष्व मे महाबाहो सर्वज्ञो ह्यसि मे मतः॥<br><br>759: युधिष्ठिर उवाच यैर्हतानि शरीराणि हृष्टैः परमसंयुगे। देवराजसमाल्लोकान् गतास्ते सत्यविक्रमः॥<br><br>760: ये त्वहृष्टेन मनसा मर्तव्यमिति भारत। युध्यमाना हता: संख्ये गन्धर्वैः सह संगताः॥<br><br>761: ये च संग्रामभूमिष्ठा याचमानाः पराङ्मुखाः। शस्त्रेण निधनं प्राप्ता गतास्ते गुह्यकान् प्रति॥<br><br>762: पात्यमानाः परैर्ये तु हीयमाना निरायुधाः। ह्रीनिषेवा महात्मानः परानभिमुखा रणे॥<br><br>763: छिद्यमानाः शितैः शस्त्रैः क्षत्रधर्मपरायणाः। गतास्ते ब्रह्मसदनं न मेऽत्रास्ति विचारणा॥<br><br>764: ये त्वत्र निहता राजन्नन्तरायोधनं प्रति। यथाकथंचित् पुरुषास्ते गतास्तूत्तरान् कुरून्॥<br><br>765: धृतराष्ट्र उवाच केन ज्ञानबलेनैवं पुत्र पश्यसि सिद्धवत्। तन्मे वद महाबाहो श्रोतव्यं यदि वै मया॥<br><br>766: युधिष्ठिर उवाच निदेशाद् भवतः पूर्वं वने विचरता मया। तीर्थयात्राप्रसङ्गेन सम्प्राप्तोऽयमनुग्रहः॥<br><br>767: देवर्षिर्लोमशो दृष्टस्ततः प्राप्तोऽस्म्यनुस्मृतिम्। दिव्यं चक्षुरपि प्राप्तं ज्ञानयोगेन वै पुरा॥<br><br>768: धृतराष्ट्र उवाच अनाथानां जनानां च सनाथानां च भारत। कचित् तेषां शरीराणि धक्ष्यसे विधिपूर्वकम्॥<br><br>769: न येषामस्ति संस्कर्ता न च येऽत्राहिताग्नयः। वयं च कस्य कुर्याम बहुत्वात् तात कर्मणाम्॥<br><br>770: यान् सुपर्णाश्च गृध्राश्च विकर्षन्ति यतस्ततः। तेषां तु कर्मणा लोका भविष्यन्ति युधिष्ठिर॥<br><br>771: वैशम्पायन उवाच एवमुक्तो महाराज कुन्तीपुत्रो युधिष्ठिरः। आदिदेश सुधर्माणं धौम्यं सूतं च संजयम्॥<br><br>772: विदुरं च महाबुद्धिं युयुत्सुं चैव कौरवम्। इन्द्रसेनमुखांश्चैव भृत्यान् सूतांश्च सर्वशः॥<br><br>773: भवन्तः कारयन्त्वेषां प्रेतकार्याण्यशेषतः। यथा चानाथवत् किंचिच्छरीरं न विनश्यति॥<br><br>774: शासनाद् धर्मराजस्य क्षत्ता सूतश्च संजयः। सुधर्मा धौम्यसहित इन्द्रसेनादयस्तथा॥<br><br>775: चन्दनागुरुकाष्ठानि तथा कालीयकान्युत। घृतं तैलं च गन्धांश्च क्षौमाणि वसनानि च॥<br><br>776: समाहृत्य महार्हाणि दारूणां चैव संजयान्। रथांश्च मृदितांस्तत्र नानाप्रहरणानि च॥<br><br>777: चिताः कृत्वा प्रयत्नेन यथामुख्यान् नराधिपान्। दाहयामासुरव्यग्राः शास्त्रदृष्टेन कर्मणा॥<br><br>778: दुर्योधनं च राजानं भ्रातृ॑श्चास्य महारथान्। शल्यं शलं च राजानं भूरिश्रवसमेव च॥<br><br>779: जयद्रथं च राजानमभिमन्युं च भारत। दौःशासनि लक्ष्मणं च धृष्टकेतुं च पार्थिवम्॥<br><br>780: बृहन्तं सोमदत्तं च संजयांश्च शताधिकान्। राजानं क्षेमधन्वानं विराटद्रुपदौ तथा॥<br><br>781: शिखण्डिनं च पाञ्चाल्यं धृष्टद्युम्नं च पार्षतम्। युधामन्युं च विक्रान्तमुत्तमौजसमेव च॥<br><br>782: कौसल्यं द्रौपदेयांश्च शकुनि चापि सौबलम्। अचलं वृषकं चैव भगदत्तं च पार्थिवम्॥<br><br>783: कर्णं वैकर्तनं चैव सहपुत्रममर्षणम्। केकयांश्च महेष्वासांस्त्रिगर्ताश्च महारथान्॥<br><br>784: घटोत्कचं राक्षसेन्द्रं बकभ्रातरमेव च। अलम्बुषं राक्षसेन्द्रं जलसन्धं च पार्थिवम्॥<br><br>785: एतांश्चान्यांश्च सुबहून् पार्थिवांश्च सहस्रशः। धृतधाराहुतैर्दीप्तैः पावकैः समदाहयन्॥<br><br>786: पितृमेधाश्च केषांचित् प्रावर्तन्त महात्मनाम्। सामभिश्चाप्यगायन्त तेऽन्वशोचन्त चापरैः॥<br><br>787: साम्नामृचां च नादेन स्त्रीणां च रुदितस्वनैः। कश्मलं सर्वभूतानां निशायां समपद्यत॥<br><br>788: ते विधूमाः प्रदीप्ताश्च दीप्यमानाश्च पावकाः। नभसीवान्वदृश्यन्त ग्रहास्तन्वभ्रसंवृताः॥<br><br>789: ये चाप्यनाथास्तत्रासन् नानादेशसमागताः। तांश्च सर्वान् समानाय्य राशीन् कृत्वा सहस्रशः॥<br><br>790: ४२ चित्वा दारुभिरव्यप्रैः प्रभूतैः स्नेहपाचितैः। दाहयामास तान् सर्वान् विदुरो राजशासनात्॥<br><br>791: कारयित्वा ऋियास्तेषां कुरुराजो युधिष्ठिरः। धृतराष्ट्र पुरस्कृत्य गङ्गामभिमुखोऽगमत्॥<br><br>792: वैशम्पायन उवाच ते समासाद्य गङ्गां तु शिवां पुण्यजलोचिताम्। ह्रदिनीं च प्रसन्नां च महारूपां महावनाम्॥<br><br>793: भूषणान्युत्तरीयाणि वेष्टनान्यवमुच्य च। ततः पितॄणां भ्रातॄणां पौत्राणां स्वजनस्य च॥<br><br>794: पुत्राणामार्यकाणां च पतीनां च कुरुस्त्रियः। उदकं चक्रिरे सर्वा रुदत्यो भृशदुःखिताः॥<br><br>795: सुहृदां चापि धर्मज्ञाः प्रचक्रुः सलिलक्रियाः। उदके क्रियमाणे तु वीराणां वीरपत्निभिः॥<br><br>796: सूपतीर्था भवद्गङ्गा भूयो विप्रससार च। तन्महोदधिसंकाशं निरानन्दमनुत्सवम्॥<br><br>797: वीरपत्नीभिराकीर्णं गङ्गातीरमशोभत। ततः कुन्ती महाराज सहसा शोककर्शिता॥<br><br>798: रुदती मन्दया वाचा पुत्रान् वंचनमब्रवीत्। यः स वीरो महेष्वासो रथयूथपयूथपः॥<br><br>799: अर्जुनेनं जित: संख्ये वीरलक्षणलक्षितः। यं सूतपुत्रं मन्यध्वं राधेयमिति पाण्डवाः॥<br><br>800: यो व्यराजच भूमध्ये दिवाकर इव प्रभुः। प्रत्ययुध्यत वः सर्वान् पुरा यः सपदानुगान्॥<br><br>801: दुर्योधनबलं सर्वं यः प्रकर्षन् व्यरोचत। यस्य नास्ति समो वीर्ये पृथिव्यामपि पार्थिवः॥<br><br>802: योऽवृणीत यशः शूरः प्राणैरपि सदा भुवि। कर्णस्य सत्यसंधस्य संग्रामेष्वपलायिनः॥<br><br>803: कुरुध्वमुदकं तस्य भ्रातुरकिष्टकर्मणः। स हि वः पूर्वजो भ्राता भास्करान्मय्यजायत॥<br><br>804: कुण्डली कवची शूरो दिवाकरसमप्रभः। श्रुत्वा तु पाण्डवाः सर्वे मातुर्वचनमप्रियम्॥<br><br>805: कर्णमेवानुशोचन्तो भूयः क्लान्ततराभवन्। ततः स पुरुषव्याघ्रः कुलीपुत्रो युधिष्ठिरः॥<br><br>806: उवाच मातरं वीरो निःश्वसन्निव पन्नगः। यः शरोमिर्ध्वजावर्तो महाभुजमहाग्रहः॥<br><br>807: तलशब्दानुनदितो महारथमहाह्रदः। यस्येषुपातमासाद्य नान्यस्तिष्ठेद् धनंजयात्॥<br><br>808: कथं पुत्रो भवत्याः स देवगर्भः पुराभवत्। यस्य बाहुप्रतापेन तापिताः सर्वतो वयम्॥<br><br>809: तमग्निमिव वस्त्रेण कथं छादितवत्यसि। यस्य बाहुबलं नित्यं धार्तराष्ट्ररुपासितम्॥<br><br>810: उपासितं यथास्माभिर्बलं गाण्डीवधन्वनः। भूमिपानां च सर्वेषां बलं बलवतां वरः॥<br><br>811: नान्यः कुन्तीसुतात् कर्णादगृह्णाद् रथिनां रथी। स नः प्रथमजो भ्राता सर्वशस्त्रभृतां वरः॥<br><br>812: असूत तं भवत्यग्रे कथमद्भुतविक्रमम्। अहो भवत्या मन्त्रस्य गृहनेन वयं हताः॥<br><br>813: निधनेन हि कर्णस्य पीडितास्तु सबान्धवाः। अभिमन्योर्विनाशेन द्रौपदेयवधेन च॥<br><br>814: पञ्चालानां विनाशेन कुरूणां पतनेन च। ततः शतगुणं दुःखमिदं मामस्पृशद् मशम्॥<br><br>815: कर्णमेवानुशोचामि दह्याम्यग्नाविवाहितः। नेह स्म किंचिदप्राप्यं भवेदपि दिवि स्थितम्॥<br><br>816: न चेदं वैशसं घोरं कौरवान्तकरं भवेत्। एवं विलप्य बहुलं धर्मराजो युधिष्ठिरः॥<br><br>817: व्यरुदच्छनकै राजंश्चकारास्योदकं प्रभुः। ततो विनेदुः सहसा स्त्रियस्ताः खलु सर्वशः॥<br><br>818: अभितो याः स्थितास्तत्र तस्मिन्नुदककर्मणि। तत आनाययामास कर्णस्य सपरिच्छदाः॥<br><br>819: स्त्रियः कुरुपति/मान् भ्रातुः प्रेम्णा युधिष्ठिरः। स ताभिः सह धर्मात्मा प्रेतकृत्यमनन्तरम्॥<br><br>820: चकार विधिवद् धीमान् धर्मराजो युधिष्ठिरः। पापेनासौ मया श्रेष्ठो भ्राता ज्ञातिनिपातितः। अतो मनसि यद् गुह्यं स्त्रीणां तन्न भविष्यति॥<br><br>821: इत्युक्त्वा स तु गङ्गाया उत्तताराकुलेन्द्रियः। भ्रातृभिः सहितः सर्वैर्गङ्गातीरमुपेयिवान्॥<br> 
<br>
</body>
</html>
